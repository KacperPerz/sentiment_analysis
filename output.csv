text,rating
"Parę lat temu obejrzałem na raz serial ""Gra o Tron"" i po piątym sezonie zabrałem się za książki. Mogę powiedzieć tyle, że zaciekawiły mnie tak mocno, że wszystkie skończyłem w przeciągu 2 miesięcy. Nie ukrywam, że jestem fanem fabuły przesączonej pewnym mrokiem, spiskami itd., stąd jest to moja bajka. Na pewno cykl nie podejdzie do gustu osobom o słabych nerwach (nie dawajcie go też do rąk dzieciom!). Chyba największym (moim zdaniem) plusem książki są te wszystkie foreshadowingi, luki które czytelnik sam musi wypełnić na podstawie domysłów i teorii. Martin wynosi zaangażowanie czytelnika na zupełnie nowy poziom. Nie dostajemy bowiem wszystkiego na tacy, a pewne rzeczy sami musimy wydedukować. Wystarczy powiedzieć, że teoria R+L=J pojawiła się już po wydaniu pierwszej książki. Fabuła jest wciągająca, choć trzeba przyznać, że w pierwszej części sagi rozwija się dość powoli. Jestem jednak w stanie to zrozumieć - Martin buduje tu dość spory świat i ogromną liczbę bohaterów. Autor dopiero pokazuje przyczyny konfliktu, który ma ogarnąć całe Westeros, więc wymaga to trochę cierpliwości od czytelnika przed rozgorzeniem konfliktu. Historia nie jest jednak z całą pewnością nudna, po prostu ""Gra o tron"" skupia się bardziej na intrygach i knowaniach niż pozostałe części. ",8
"Świetna średniowieczna opowieść ze światem i postaciami które żyją i żyły długo przed przeczytaniem książki. Historia z perspektywy wielu postaci, nawet stających przeciw sobie jest urzekająca, bo z każdym jest się związanym emocjonalnie. Spodziewając się epic fantasy można się trochę zawieść, bo elementy fantasy są bardziej zapowiedzią niż rzeczywistym elementem opowieści, ale są zapowiedzią akceptowalną. ",unknown
"Nie umiem odpowiednio ocenić, bo nie jest to mój ulubiony gatunek, ale postanowiłam dokończyć i klimat bardzo mi odpowiada, ale te wszystkie fantastyczne wątki trochę mnie nudzą. ",5
"Martin to jednak potrafi. Książkę przeczytałem w krotce po obejrzeniu pierwszego sezonu HBO, potem było już z górki. Nim zaczęli kręcić 3 sezon przeczytałem już wszystkie dostępne części książki i nadal czekam na Wichry Zimy. Właściwie w moment stałem się fanem świata Westeros. ",unknown
"Nie jestem fanem fantasy, a serialu nie oglądałem. Mimo to, a może właśnie dzięki temu, książka zrobiła na mnie kolosalne wrażenie. Nie ma tutaj oklepanego motywu ""epickiej walki dobra ze złem, przy akompaniamencie muzyki ludowej"". W zamian za to otrzymujemy kalejdoskop spisków, zdrad, brudnej politycznej gry, miłości i śmierci. Pomimo ogromnej ilości wątków i bohaterów czyta się nad wyraz lekko. ",9
"Książkę przeczytałem bez większych emocji i bez chęci na poznanie dalszych losów bohaterów. Moim zdaniem jedynie postać Tyriona Lannistera i wątek Daenerys Targaryen wypadają dobrze, reszta przeciętnie. Nie moje klimaty. ",5
"Początek sagi, którą wszyscy znają dzięki ekranizacji HBO. Arcydzieło literatury fantasy, które w pełny sposób oddaje zdradliwość natury ludzkiej w dążeniu do świętego Graala, jakim jest władza. Bezwzględność prostoty oraz meandry równie bezlitosnych gierek salonowych. Człowiek pozostaje człowiekiem pomimo, a nawet wbrew okolicznościom, jakich doświadcza. Wątek Denerys jest najgłębszy i mroczny do imentu. Polecam rzucić się w wir tej skomplikowanej gry o tron, gdyż potrwa kilka dobrych tomów. ",9
"Fabuła tej powieści jest już chyba mniej więcej wszystkim znana. Większość z Was o niej słyszała lub oglądała serial, który w przypadku pierwszego tomu jest bardzo dokładną adaptacją. Porywająca opowieść o władzy, zdradzie, honorze, miłości, o życiu w świcie intryg, walce o władzę i przetrwanie. A to wszystko otulone tajemniczym poczuciem zbliżania się czegoś o wiele bardziej przerażającego. Doskonale wykreowani, prawdziwi i pełni emocji bohaterowie oraz pełna zwrotów akcja sprawia, że choć to prawie 1000 stronicowa księga, czyta się ją dość szybko. Serdecznie polecam! ",9
"Nie miałam zamiaru sięgać po tą książkę. Zostałam postawiona przed faktem dokonanym i teraz wiem co by mnie ominęło. Nie przeżyłabym wspaniałej przygody. Północ i południe przyciągnęły mnie do siebie i nie chciały wypuścić. Towarzyszyły mi wszystkie możliwe emocje. Niesamowite rody, intrygi, naiwność i przebiegłość. Waleczność i honor. Chęć odebrania tego co swoje. Krew i miłość, także zdrada. Rodzinne więzy zostają rozerwane, chłopcy muszą stać się mężczyznami właściwie z dnia na dzień... Można tak długo, tu jest wszystko. Nie napiszę niczego, co nie zostało tu już napisanie. Dodatkową zaletą jest fantastyczna mapa na końcu książki, często do niej wracałam, śledząc choćby przebieg walk. Nadchodzi zima. A ja nie opuszczę tych ziem aż do końca. Polecam!!! Dziękuję! :) ",10
"Bardzo dobra powieść fantasy. Niedużo w niej magii i fantasy, ale wykreowani bohaterowie, wielowątkowa intryga oraz całkiem skomplikowany świat wynagradzają brak typowego sword&sorcery. Na tle innych, ostatnich produkcji fantasy książa zaciekawia i jest bardzo dobra. Aż chce się czytać więcej. ",9
Czytając po oglądnięciu serialu jestem tak samo zachwycony. Nie wiedziałem że serial był taką dokładną adaptacją. ,9
"W końcu i ja zawitałam do Westeros i co też moje oczy odkryły. Bohaterowie, świat, historia wszystko zostało tak wspaniale wykreowane. Nic nie jest płaskie, cała przygoda jest naprawdę zawiła i skomplikowana a świat wielki. Postacie mogą uchodzić za prawdziwe osoby tak bardzo wyróżniają się na tle wszystkich i zachowują jakby naprawdę żyły. Zakochałam się. ",10
"""Gra o tron"" to pierwsza część sagi zatytułowanej ""Pieśń lodu i ognia"", która opowiada historię kilku rodów walczących o władze w krainie Westeros. Jest to powieść z gatunku fantastyki, chociaż w tomie pierwszym wątków fantastycznych wcale nie ma dużo. Dopiero w kolejnych częściach sagi stają się one wyraźniejsze. Książka jest naprawdę gruba, ale czyta się ekspresowo. Mamy wartką akcję, ciekawych bohaterów i sporo zwrotów akcji, które są ogromnie zaskakujące. Książka jest mroczna, brutalna oraz wulgarna i nie są to wady. Autor tworzy w ten sposób naprawdę unikalny klimat. Niektórych może zniechęcać ilość postaci, których jest tu mnóstwo, ale są oni tak wyraziści, że nie ma problemu z zapamiętaniem albo odróżnieniem ich od siebie. ""Grę o tron"" bardzo gorąco polecam. Uważam, że jest świetna. Zaznaczam jednak, że nie jest to powieść dla dzieci! ",10
"Bardzo trudna bariera wejścia, ale warto to mało powiedziane. Nie oglądałem wcześniej serialu więc dla mnie była to potężna, piękna przygoda. ",9
"Całe tłumaczenie pełne jest niepojętych dyletanckich wybryków kogoś, kto nie szczędził nawet kilku sekund na googlowanie definicji słów, a jedynie tłumaczył albo dosłownie, albo wedle własnego widzi mi się. Wśród takich drobnostek jak głowice mieczy, które nazywane są ""gałkami"", jednak niedopuszczalnym i śmiechu godnym jest ten fragment: ""uniósł przyłbicę swojego płaskiego hełmu"". Przepraszam bardzo, co? Uniósł hełm hełmu? A może by tak wiedzieć o czym się pisze, a nie bazować na ludowej wiedzy źle zapamiętanych idiomów? Pan Paweł Kruk rzeczywiście jest skończonym imbecylem. ",8
"Bardzo długo zbierałem się do tego aby rozpocząć serię GoT, i nie żałuję. Mimo, że nie jestem fanem powieści fantasy, to Gra o Tron zrobiła na mnie ogromne wrażenie. Doskonałe opisy postaci, zwroty akcji i ciekawa historia powodują, że lektura jest bardzo przyjemna. Moja opinia to 8/10, gdyż uważam, że niektóre rozdziały były nudne lub znajdowało się w nich zbyt dużo niepotrzebnych informacji. ",8
" Dotychczas moje zetknięcie ze światem Westeros było dzięki oglądaniu serialu.  Świat wykreowany przez Pana Martina zachwyca, wprowadza nas do brutalnego świata, gdzie nie oszczędzą wam drastycznych scen. To również świetna opowieść fantasy, gdzie do czynienia mamy z magicznymi stworzeniami, jak chociażby Inni, wilkory, ale także smoki. To również niesamowite dzieło wojenne, gdzie szczegółowo opisane są wydarzenia z pola bitwy, które ja po prostu uwielbiam. To książka po którą warto sięgać i delektować się tym co nam przedstawia autor. ",9
"Mój reread wiele lat po obejrzeniu serialu i przeczytaniu tej książki tylko utwierdził mnie w przekonaniu, że ta książka to 10/10. Wspaniała, absolutnie uwielbiam! Ciężko się oderwać, jedna z lepszych fantastycznych historii jakie miałam okazję poznać. ",10
"Moje pierwsze podejście do tej książki skończyło się porażką po niecałych 600 stronach. Odłożyłem ją na półkę i tak sobie leżała, dopóki w styczniu z ciekawości nie włączyłem serialu. Po jego obejrzeniu wróciłem do książki i w końcu poczułem klimat. Jeszcze bardziej polubiłem postaci, które lubiłem wcześniej, a nawet zapałałem sympatią do kolejnych. Książka ma oczywiście swoje minusy, m.in. brak portretów psychologicznych, przez co sami musimy sobie wydedukować kto ma jaki charakter. Innym minusem są nadmierne epitety i tandetne metafory. Od czasu do czasu pojawiają się durne zdania. Nie wiem czy to wina autora czy tłumaczenia, bo nie widziałem oryginału. Natomiast warto przytoczyć zalety, jakimi jest na pewno sporo momentów humorystycznych czy zawiłość spisków. Wadą i jednocześnie zaletą jest mnogość postaci. Z jednej strony ciężko wszystkich spamiętać, przez co stworzyłem sobie ściągę. Z drugiej jednak z tak dużego repertuaru bohaterów można wybrać kogoś do polubienia. Mamy tu niespodziewane wydarzenia, co również warto pochwalić. Warto też postawić plusa za ilustracje, więc niniejszym to czynię. ",6
"Świetny wstęp do tego uniwersum. Widać to jak dobrze Martin zaplanował tą książkę, koligacje między rodami i konstrukcję świata. Jedną gwiazdkę odejmuje za rozdziały Deanerys, które nieco mnie nudziły. ",9
" Nie mogę dać niższej oceny, bo to jest bardzo dobra książka, ale chyba nie sięgnę po kolejne tomy. Z jednej strony ciekawi mnie wymyślone uniwersum, a z drugiej irytują niemal wszyscy bohaterowie. Doczytałam książkę po kilku latach od pierwszej próby, w międzyczasie miałam równie nieudane podejście do serialu... Po prostu nie moja bajka. ",7
Wciąga niesamowicie - więcej nie trzeba pisać :D ,10
Ciekawa fabuła. Historyczna książka. Zaczęłam oglądać serial ale niestety nie obejrzałam go do końca. Zabrałam się zaczytanie ksiazki i nie żałuję spędzonych z tą książką czasu. Mimo swojej oporoności. Lekko się ją czytało i przyjemnie. Na pewno zajrzę do kolejnych części gry o tron. Polecam wam tą książkę jeśli nie czytaliście jeszcze. Nie będziecie żałować godzin spędzonych z tą książką. ,8
"Idzie zima. Śnieg zaczyna już pokrywać kwiat a słońce, które tak długo królowało nad niebem znajduje się u kresu wędrówki. Mroki pokrywają świat, chłód nie tylko mrozi ludzkie ciała, lecz przenika ludzkie serca, które stają się zimne jak lód. Lecz w dali, gdzie wzrok nie siega rodzi się ogień, który żarzy się tak mocno, że rozpala nocne niebo. Wydaje się, że już się ze sobą stykają słychać cichy syk, gdy para bucha jak obłoki w zetknięciu się lodu i ognia. Gra o tron jest książką, która literacko stoi na bardzo wysokim poziomie i mówię tu wyłącznie o stylu autora. Książkę czyta się niezwykle lekko mimo swej opasłej objętości. Jednakże podczas lektury odniosłem wrażenie, że bazuje ona na bardzo utartym schemacie treści przedstawionej w formie cyklicznej, ze wciąż zmieniającym się punktem widzenia zależnym od historii danego bohatera. Jest to rozwiązanie stałe tworzące się poprzez zastosowanie pewnej sinusoidy wydarzeń, w oczekiwaniu na moment kulminacji i działa to bardzo dobrze.  Co do estetyki dzieła, autor posługuje się bardzo wyrachowanymi opisami scen erotyki, które licują z wykreowanym światem jednakże osobiście uważam, iż mogły być subtelniejsze, bowiem odebrałem je jako formę wywołania emocji w czytelniku w sposob bardzo prosty, by nie rzec prostacki, co dało się zauważyć regularnie co około 100 stron, a co przyjąłem z niesmakiem. Jednakże co do kreacji samego świata jest on niezwykle autentyczny i głęboko wżera się w umysł czytelnika. Fenomenem tej książki jest to, że gdy w zwykłym dziele (zwykłym mam na myśli powszednią powieść) mamy do czynienia z jednym punktem kulminacyjnym i wielkim zakończeniem, tak w tym dziele dzięki zastosowaniu wielu perspektyw z punktu widzenia różnych bohaterów, których losy śledzimy i wszyscy oni zdają się być nam głównymi bohaterami owej walki o tron, na koniec powieści otrzymujemy szereg satysfakcjonujących zakończeń, które są niepowtarzalnym zjawiskiem właśnie pod tym względem, że to co zwykle otrzymujemy w formie jednostkowej tutaj znajduje się w formie zwielokrotnionej do kwadratu i samo zakończenie właśnie, które rozciąga się na kilka rozdziałów, uważam za najlepszą część owej powieści i wielką rekompensatę oczekiwania na ten moment przez całą lekturę. I tak, gdy z początku książka wydawała mi się być rzeczywiście serialową w tym sensie, że bazowała na pewnych schematach już utartych w społeczeństwie choćby za sposobem mediów (mam na myśli lata 90) ostatecznie znalazła uznanie we mnie samą historią i genialnymi zakończeniami. Jednakże poza dobrą zabawą przez co rozumiem miłą lekturę raczej nie należy oczekiwać od tej książki głębi treści, bowiem nie porusza zagadnień wyjątkowo wysublimowanych a raczej bazuje ona na zimnym rachunku zysków i strat i mistycyzmie legend i fatum. ",7
"Już dawno oglądałam serial i byłam nim zachwycona. Nie mogłam się zabrać za książki, bo jakoś nie szło to z moim czasem, aż w końcu natrafiłam na pierwszy tom w bibliotece i wzięłam, a co tam, że ponad 800 stron, dam radę. I dałam, nawet bardzo szybko ją skończyłam, nie spodziewałam się, że tak mnie wciągnie i chociaż wiedziałam co mnie tam spotka, w końcu obejrzałam serial to i tak świetnie przy niej się bawiłam i wciągnęła mnie w swój świat mroczny, piękny, zdradliwy.  Owszem miałam czasem problem by zapamiętać te wszystkie imiona, nazwiska i kto jest kim, bo jest za dużo tych bohaterów pobocznych oprócz głównych oczywiście. Musiałam sobie wszystko notować, a nawet zdarzało mi się sprawdzać na google o kim pisze Martin i jaki był odpowiednik w serialu. To bardzo pomagało.  Niektórzy mówią, że z Grą o tron jest jak ze Stephenem Kingiem, albo się kocha, albo się nienawidzi. I może coś w tym jest, bo albo wejdziesz w tą historię i Cię porwie, albo po prostu przeczytasz, obejrzysz i nie wywrze na Tobie żadnego wrażenia. Na mnie wywarł i serial i książka, a szczerze zdradzę Wam, że książka jeszcze bardziej.  Ocena: Moja ocena to 9/10 - bez skrupułów mogę dać mocną 9, bo zasługuje i pomysł i realizacja i świetna historia i emocje, które pobudzają się w trakcie czytania. Polecam Wam mam nadzieję, że Was porwie tak samo jak mnie! ",9
"Wydaje mi się, że każdy w mniejszym lub większym stopniu miał styczność z Grą o Tron. Albo w wersji książkowej albo serialowej. Według mnie albo się to lubi i zna albo się kojarzy ale nie ciągnie do tego kompletnie. Ja zawsze chciałam poznać książki ale było mi nie po drodze. Próbowałam kilka razy czytać ale rezygnowałam w trakcie bo to nie było to, a serialu nie chciałam oglądać bo przecież najpierw książka 😂 Uratował mnie audiobook na @legimibooks bo jest tak genialnie zrobiony (mam na myśli pierwszą część), że tego się chce słuchać 🔥 Czytane jest z podziałem na rolę, dodatkowo w tle mamy masę odgłosów. No czuć klimat przez co w tą historię się wnika 😍 I mimo, że czasem ciężko ogarnąć przez masę bohaterów to jednak to było świetne. Nie jest to książka, która jest dla mnie wybitnie genialna, bo jeszcze nie wsiąkłam w ten świat aż tak bym myślała o niej ciągle ale chce się przekonać co dalej i jak potoczą się dalsze losy bohaterów. ",9
"Od tego wszystko się zaczęło, zakochanie ",10
"Książka jest czysto rozrywkowa i z myślą o tym napisana - nudzić się nie będziecie, dużo się dzieje. Jest bardzo dużo postaci - połapać się nie można miejscami od tych wszystkich nazwisk. Jednocześnie wszyscy ci bohaterowie są tacy... płytcy, są takimi awatarami aniżeli ludźmi, dużo robią, a nie wiemy dlaczego, nie wiemy co myślą. Jakoś tak żadnej głębi nie ma w tych bohaterach, w zasadzie są chyba tylko dwie takie sceny w książce, że bohater mówi, co nim kieruje, dlaczego coś robi, dlaczego jest taki a taki. Nie uświadczysz w tej książce prawie żadnych rysów psychologicznych ani żadnych uniwersalnych prawd o ludzkiej naturze. Mamy tutaj twardą pesymistyczną narrację - dobrzy umierają, źli żyją. Mnóstwo okrucieństwa i oczywiście seksu. I największa wada książki (i jak się domyślam, całej serii) - tego seksu jest od cholery. Książka ta ma NAJWYŻSZY wśród przeczytanych przeze mnie książek współczynnik ilości seksu na stronę książki. Jednocześnie ten seks jest taki pusty, autor opisuje raczej co bohaterowie fizycznie robią, jak wyglądają, niż co czują, ani dlaczego to robią. Pod tym względem Sapkowski w ""Wiedźminach"" jest o wiele bardziej dojrzały i łagodny (!). W wielu opiniach widzę, że super bohaterowie. I faktycznie jest kilku ciekawych bohaterów, ale jest ich tak dużo, że nie ma co liczyć na jakieś ich ciekawe rozwinięcia w pierwszym tomie, może w następnych dopiero zachodzą jakieś ciekawe interakcje. Z tego co wiem całość działa tak, że: mamy bohaterów -> bohaterowie ci są jakoś krzywdzeni, coś tracą -> współczujemy im -> chcemy zemsty, sprawiedliwości i jej wyczekujemy -> czytamy dalej, jesteśmy ""wciągnięci"". Przyznam, że pod koniec nawet zapragnąłem sięgnąć po drugi tom - interesujących cliffhangerów jest co najmniej kilka. Jednak z troski o siebie odmówię sobie tej przyjemności. Podsumowując, Wiedźmin lepszy! A tak poważnie to książka to w zasadzie nic specjalnego poza tym, że mamy tutaj kawał solidnej roboty włożony w to, by wciągnąć czytelnika. Mamy epickie i ciekawe zobrazowanie świata wyobrażonego oraz bohaterów, którym możemy współczuć i kibicować. I nic więcej. Ale naprawdę, teraz jeszcze bardziej doceniam Sapkowskiego - Wiedźminy to o wiele lepsze książki niż Gra o Tron. ",5
"Mimo, że historię pamietam bardzo dobrze z serialu to i tak czytanie sprawiło mi ogromną przyjemność. Najbardziej lubię wracać do samego początku tej opowieści, kiedy wszyscy bohaterowie żyją i czują się bezpiecznie. Wydarzenia z końca tego tomu ponownie złamały mi serce, ale w ten dobry sposób, bo jest to po prostu dobra książka. Nie wiem czemu wcześniej bałam się języka i zawiłości tej historii. Jest bardzo przystępna. ",10
Początek przepięknej przygody :) ,9
Majstersztyk! Moja ulubiona postać to oczywiście Tyrion. ,9
"Ugh... czy tylko mnie tak męczy ta książka? Przebrnęłam przez raptem 80 stron i stwierdziłam: Nie, nie chce mi się myśleć, kto był kim, z czyjego rodu, z jakiej wioski i spod jakiego herbu.  Czy ten Martin to litości nie ma dla czytelników? Uwielbiam średniowieczne klimaty, zamki, stroje, mężnych rycerzy i damy dworu. Kena Folleta uwielbiam za opasłe tomiska ""Filary ziemi"" i kolejne. Ale tam faktycznie czułam, że czytanie to przyjemność. Tutaj byłam tylko wkurzona, że nie wiem, o czym przeczytałam. Dawniej miałam tak, że choćbym się męczyła i zmarnowała długie godziny, to doczytam do końca. Teraz stwierdzam, że po co marnować czas, jeśli coś nie pykło. Jest tyle książek, że starczy do końca życia i jeszcze sporo zostanie. No i dam szansę serialowi, a nuż... ",4
"Uważam George R. R. Martina za kompletnego idiotę a dodatkowo za odrażającą istotę ludzką, ale muszę przyznać, że ta rzecz jest sakramencko dobrze przemyślana i porządnie napisana. Zobaczymy, jak będzie w kolejnych częściach. ",9
"Niesamowicie ważną książką jest dla mnie Gra o Tron. Gdyby nie ona, to pewnie nigdy nie zacząłbym regularnie czytać książek. Martin jest jednym z najważniejszych autorów w historii fantasy. Z tym nie ma się co kłócić. Jego wpływ na gatunek jest ogromny, a jego rozpoczęcie Sagi Pieśni Lodu i Ognia, to jedno z najlepszych rozpoczęć serii fantasy jakie czytałem. Fenomenalni bohaterowie - odrobinę zgnici, źli, nieprzyjemni, ale jednocześnie z bardzo ludzkimi motywacjami. Martin ma dar do pisania niejednoznacznych postaci i przez te wiele lat w mojej opinii jedynie Joe Abercrombiemu udało się go przebić. Świetny świat przedstawiony, z jednej strony bardzo znajomy, z drugiej przez to zerwanie z klasycznym heroicznym fantasy wydaje się świeży i unikalny. Jedna z najlepszych postaci w historii gatunku w postaci Tyriona, zaskakująco dużo humoru i oczywiście zwroty akcji, z których Martin jest znany. Saga Pieśni Lodu i Ognia - nawet jeśli niedokończona - to jedna z najlepszych serii w historii gatunku. Jeśli szukacie literatury na wysokim poziomie, polecam gorąco! A jeśli szukacie innych świetnych serii fantasy to zapraszam na mój film w moim top 10 serii fantasy! ",9
"To chyba będzie odosobniony pogląd, ale… nie porwała mnie ubóstwiana przez wielu saga. I nie jest to kwestia obszerności pierwszego tomu cyklu „Pieśni Lodu i Ognia” (wydanie z 2011 roku liczyło blisko 850 stron), bo czytałem książki o porównywalnej „gramaturze”. Ale ta niezliczona ilość postaci, wątków, wzajemnych powiązań, zawiłe intrygi polityczne… na koniec lektury byłem w stanie powiedzieć tylko jedno słowo: „Hodor” :-) Ale na poważnie: zabrakło mi lekkości opowiadania, błyskotliwych dialogów, które miałem w pamięci z innych powieści fantasy. A przynajmniej takich, na które czekałem. Niektórzy twierdzą, że lekturę warto poprzedzić obejrzeniem filmu. Wydaje się jednak, że powinno być odwrotnie, to książka powinna być inspiracją, polem dla wyobraźni, obraz tylko dopełnieniem. Być może kiedyś się odważę, na razie… czekam. ",4
"Obejrzałam cały serial, dopiero po ochłonięciu i przeczytaniu miliona spojlerów sięgnęłam po sagę. Czyta się świetnie, narracja jest wartka, choć nadmiar imion, nazwisk, rodów, miejsc od początku przytłacza, potem jest jeszcze gorzej. Świat stworzony z rozmachem, choć bez staranności na przykład w porównaniu z uniwersum Tolkiena. Postaci żywe, niejednoznaczne, prawdzie . Dziwi mnie jedynie powielany w kilku opracowaniach błąd, że powieść ma wielu narratorów. Narrator jest jeden, trzecioosobowy, ale nie wszechwiedzący - jego wiedza ograniczona jest tylko do postaci, od której tytuł nosi rozdział. ",8
"Nie spodziewałam się, że tak mi się spodoba. Miałam dość negatywny obraz „Pieśni lodu i ognia” w mojej głowie. Znałam na pamięć ostatni sezon serialu (bez oglądania; po prostu kocham analizę, którą zrobiła Megu na swoim kanale). Zakochałam się. Na początku byłam trochę zagubiona w poszczególnych rodach, powiązaniach i powinowactwach (z wyboru (hehe) lub nie), miejscach i retrospekcjach, ale muszę powiedzieć, że Martin jest geniuszem. Widać, że wszystko jest przemyślane od początku do końca (choć tu właściwie nie mamy pewności, skoro nadal nie pisze kontynuacji serii). Poczułam, że jestem wciągnięta w świat i bohaterów. Wielka polityka, intrygi, morderstwa i bitwy przeplatane osobistymi dramatami, małymi wojenkami i konfliktami rodzinnymi to jest to, co lubię najbardziej. W „Grze o tron” jest coś specyficznego, co sprawia, że nie ma tutaj patosu. Całkowicie obca dla mnie sytuacja, gdy mam do czynienia z monumentalną serią high fantasy. Może to za sprawą realizmu języka (a spodziewałam się naturalizmu, o tym za chwilę), przechodzenia do porządku dziennego nad tym, jaki człowiek może być i co jest w stanie zrobić innemu (wow, to ja wpadłam w większy patos). Coś, na co wszyscy czekali: „– Podejrzewam, że chodzi o seks – ocenił dyrektor Elektrowni Bełchatów”. Ma pan rację, panie dyrektorze. Spodziewałam się czegoś złego. O dziwo, całkiem się myliłam. Jak dobrze. Jest z lekka naturalistycznie i momentami dosadnie, ale to idealne wyważenie. W porównaniu z tym, co zaserwowała Cherezińska w „Koronie śniegu i krwi” (zatrzymałam się przed połową, nie dałam rady), Martin byłby genialnym autorem erotyków. Bardzo, bardzo, bardzo chciałabym czytać dalej, ale za wiele rzeczy muszę skończyć (a nie byłam w stanie się na nich skupić przez myślenie o tym, co dzieje się w Siedmiu Królestwach). Ostatnia rzecz. Polskie słuchowisko jest cudowne. Dziękuję. (W ocenie zostawiam sobie margines na to, że któryś kolejny tom może być jeszcze lepszy. A poprzeczka już jest wysoko). ",9
"Dawno żadna powieść mnie tak nie wkurzyła. Przy mało której również tak bardzo żałowałam swojej zasady, że nie odkładam i nie oceniam książek, dopóki ich nie skończę, jak przy tej. Bo ma swoją słuszną grubość.  Choć nie należę do bezkrytycznych fanek Sapkowskiego i Wiedźmina, nabrałam ochoty na przeczytanie czegoś w podobnym klimacie, czyli świat stylizowany na średniowiecze, karczmy, zamki, rycerze, królowie, miecze, smoki, magia itd. Sięgnęłam więc po osławioną ""Grę o tron"", osławioną głównie przez to, że na jej podstawie powstał serial. I powiem szczerze, że pan George R.R. Martin może Sapkowskiemu buty czyścić.  Po pierwsze i co najbardziej mnie zdziwiło (serialu nie widziałam): praktycznie nie ma tu elementów fantasy! Jest jakiś fikcyjny świat, w którym zima i lato trwają dłużej niż w naszym i to wszystko. Smoki są legendami tak jak w naszym, pojawia się tylko motyw smoczych jaj, które noszą kobiety. Magii - brak, raz tylko nieśmiało jest wspomniane, że któryś ze złych jest czarnoksiężnikiem. Jakieś 98% tej powieści to typowo średniowieczna polityczna intryga, tytułowa gra o tron, i gdyby powstał na jej podstawie film, zostałby nazwany nie filmem fantasy, tylko kostiumowym. Słyszałam, że pod tym względem Martin rozkręca się w kolejnych częściach, ale nie zmienia to faktu, że w tej książce jest za mało fantasy w fantasy. U Sapkowskiego, szczególnie w opowiadaniach, mamy mniej polityki, a więcej magii, stworów, fantastycznych stworzeń, sam Wiedźmin jest przecież jednym z nich. Mamy czarodziejów, mamy klątwy, mamy smoki itd. Tu plus przy nazwisku Polaka.  Po drugie: język. Sapkowski pisał piękną, sienkiewiczowską polszczyzną, miał dopieszczone, stylizowane na starodawne dialogi. U Martina tego nie ma, nie ma nic ekstra pod tym względem. Jest nasz normalny, codzienny język. Możliwe, że to kwestia tłumaczenia, ale to nic nie zmienia. Kolejny plus przy Sapkowskim.  Po trzecie: dialogi. Martin pisze długo, każe fanom czekać na kolejne części cyklu, bo rzekomo tak bardzo dopieszcza każdą scenę. Zastanawia mnie, co tak dopieszcza, skoro rozmowy między bohaterami są zwyczajnie nudne i w większości pozbawione chwytliwych kwestii. W ""Wiedźminie"" jest pod tym względem o wiele lepiej, jest soczyście, jest krwiście, czasem jest też humor, czyta się te dialogi z ciekawością. Kolejny plus przy Sapkowskim.  Po czwarte: mnogość postaci i skomplikowanie świata. W ""Grze o tron"" mamy ich całe mnóstwo i łatwo możemy się pogubić w tych wszystkich rodach i ich historiach, kto z kim ma jakie porachunki, kto za kogo wyszedł lub ożenił się w przeszłości, kto kogo lubi i nie lubi i dlaczego. Szczególnie że, jak wspominałam, ten świat jest na razie mało fantastyczny, więc owe historie nie dają nam żadnego punktu zaczepienia, by szczególnie zapaść w pamięć. Kiedyś przeczytałam coś takiego, że w hard fantasy połowa sukcesu to nietypowe nazwy geograficzne i imiona. O wiele lepiej brzmi Sansa z Winterfell niż Grażyna z Pcimia, chociaż ich historie mogą być identyczne.  Po piąte: tempo historii. Jest identyczne na końcu książki tak jak na początku. Niektóre sceny sprawiają wrażenie, że nic nie wnoszą do głównej historii, są, bo są (na przykład czemu miał służyć wątek oskarżenia Tyriona o próbę zabójstwa Branna? Co z niego wynikło? Jak zmieniła się sytuacja w historii po domknięciu tego wątku?). Strasznie takich powieści nie lubię, bo nie wciągają, toczą się jednostajnie, nie jest się zbytnio ciekawym, co będzie dalej, nie ma cliffhangerów, nie ma pytań, nie ma zagadek. Owszem, są epickie, mają rozmach, ale to rozmach świata, a nie opowieści. Historia na końcu tomu zostaje urwana w jakimś losowym momencie, nie ma w niej nawet punktu kulminacyjnego, nie ma wyraźnego wstępu, rozwinięcia i zakończenia. U Sapkowskiego w cyklu powieściowym o Wiedźminie było podobnie (co również skrytykowałam), ale w opowiadaniach dał radę. Kolejny plus przy nim.  Podsumowując: jeżeli to jest współczesny klasyk fantasy, to my, jako Polacy, naprawdę nie mamy się czego wstydzić, bo nasz klasyk jest lepszy pod każdym względem. Co oczywiście nie znaczy, że jest doskonały. ""Gra o tron"" mimo to zbiera bardzo wysokie oceny, więc pewnie to ze mną jest coś nie tak. Może taki rodzaj prozy nie jest dla mnie. Po następne części raczej nie sięgnę. ",unknown
"Nie dziwię się wszystkim pochlebnym opiniom zarówno na temat tej książki, jak i serialu HBO, który zdobył serca milionów widzów na całym świecie. Pióro pana Martina jest niezwykle bogate i barwne. Początkowo trudno jest się odnaleźć wśród mnogości różnych rodów, ich historii, szczegółów bitew i przede wszystkim spisków i podstępów. Z pewnością pewnego dnia zakupię całą serię, bo jestem oczarowana. ",9
"Rzadko daję max ilość punktów, ale w przypadku ""Gry o tron"" po prostu nie da się inaczej. Przesłuchałam ją obecnie kolejny raz po kilku latach przerwy. I mimo że wiedziałam już co się wydarzy to i tak dałam się porwać tej niesłychanej historii. Klimat jaki został stworzony jest nie do opisania. Powieść wciąga do reszty, nie można się oderwać. Magiczny nastrój, bohaterowie tak wyraziści że niemal namacalni, kompletnie zaskakujące i nieoczekiwane zwroty akcji, zapachy, dżwięki oddane tak mistrzowsko że czytelnik słyszy szum wiatru, parskanie koni, chrzęst łamanych kości, czuje smród niemytych ciał dzikusów i widzi zamki na skałach, Mur i cały ten magiczny świat. Kto nie czytał niech nie czeka dłużej. Nawet osoba, która nie lubi fantastyki będzie zachwycona - gwarantuję. Polecam audiobook w wersji superprodukcji - mistrzostwo ! ",10
" Wspaniały średniowieczny klimat z fantastyką będącą przedstawianą tak umiejętnie, że czytelnik wsiąka w opowieść samemu zastanawiając się czy to co należy do kanonu legend Westeros może wpływać na przebieg wydarzeń w tej krainie. Wiarygodna fantastyka. Początek epickiej historii walki o dominację, wpływy, władze, miłość i honor. Pamiętam, że czytając zakończenie jako nastolatek z wrażenia wcisnęło mnie w fotel. oryg.przecz.2020 ",9
"Szukałem po wiedźmińskiej sadze czegoś w podobnych klimatach. Słyszałem o serialu, nawet próbowałem go obejrzeć, ale skończyło się na jednym odcinku ze znajomymi. W międzyczasie dorwałem gdzieś pierwszą część sagi i w końcu postanowiłem przeczytać sławną Grę o tron. Pomyślałem sobie: podobna tematyka jak u Sapkowskiego, powinno mi się spodobać. I spodobało, co mnie bardzo cieszy.  Lubię polityczne intrygi i dobrze napisane postacie,a to tutaj dostałem. Początkowo wprawiała mnie w lekkie zakłopotanie konstrukcja samej książki (nie mamy typowych rozdziałów ponumerowanych od 1 do ileś tam, a nazywane są one tutaj imionami bohaterów, z których to perspektywy/których obserwujemy). Jednakże idzie się do tego przyzwyczaić i samą książkę ""czyta się jak serial"" - cała książka jest jak sezon, a poszczególne rozdziały to odcinki/sceny. Być może jest to krzywdzące określenie, gdyż literatura swoje, a wideo swoje, ale takie po prostu odniosłem wrażenia. Jak na pierwszy tom rozległej sagi wypełnionej soczystą zawartością, to czytało mi się to niebywale przyjemnie i szybko uciekły mi sprzed wzroku te kilkaset stronic. Jestem pełen podziwu, że twórcy udało się tak sensownie i dobrze wykreować ten świat.  Bardzo dobry kawał literatury i mogę ją z całego serca polecić. ",8
Wspaniale wykreowany świat i bohaterowie. Początek sagi wciąga od pierwszych stron i ciężko się oderwać. ,9
"Pierwsza i najlepsza część cyklu. Kreacja i rozmach świata, wyraziści (nie biało-czarni) bohaterowie, wielowątkowość fabuły, zaskakujące zwroty akcji - wszystko perfekcyjne. Tą książkę powinien przeczytać każdy, bez względu czy lubi fantastykę czy nie (bez obawy - wątków fantastycznych jest tu niewiele). ",9
"Gra o tron- jeden z współczesnych klasyków fantastyki. Nie znam osoby która nigdy o niej nie słyszała. Książka jest rewelacyjna, wciągająca już od pierwszych stron. Postacie są genialne wykreowane, każda z nich opowiada ciekawą i indywidualną historię. Jest to co prawda gruba pozycja, ale jest za to naładowana akcją. Jedynym minusem jest to, że momentami miałam problem z odnalezieniem się w szlacheckich rodach. Ostatecznie ocena 8 na 10, na pewno sięgnę po 2 tom. ",8
"Muszę przyznać, że bałam się trochę podchodzić do tej książki. Głównie z tego względu, że książki, seriale czy filmy, na które jest tzw. hype albo nie ciekawią mnie wcale albo w małym stopniu, no a swego czasu zachwycone głosy o serialu ""Gra o tron"" waliły ze wszystkich stron drzwiami i oknami. Prawdopodobnie to dość długo odstraszało mnie od sagi, dlatego zaczęłam ją czytać z dosyć mieszanymi uczuciami. Ale muszę przyznać, że tym razem moje obawy były bezpodstawne. Podczas czytania ""Gry o tron"" całkowicie traciłam poczucie czasu. Cokolwiek innego robiłam, ciągnęło mnie jedynie do lektury. Przede wszystkim: uwielbiam postacie z tej powieści. Według mnie są bardzo wyraziste, każda z nich jest inna i po prostu widać, że autor miał na nie konkretne pomysły. Oprócz tego dialogi, które według mnie są naprawdę naturalne oraz sam język, jakim powieść jest napisana, sprawiający, że powieść jest jak danie z wykwintnej restauracji, podczas czytania której delektujesz się każdym słowem, zdaniem. Polecam gorąco! ",8
"Warto najpierw obejrzeć serial, będzie łatwiej odnaleźć się w całym zagmatwanym świecie bohaterów i rodów. Dla ludzi, którzy po tej książce pokochali całą historię, nie trzeba się rozpisywać. Autor stworzył fantastyczną serię, która wciąga od pierwszej strony. Fabuła, wykreowanie bohaterów, intrygi, świat przedstawiony, styl pisania - to wszystko ujmuje czytelnika w rozbrajającym tempie i pozwala przenieść się zupełnie gdzieś indziej. ",10
"Najpierw serial, teraz książka. Wydaje mi się, że dzięki serialowi łatwiej czułam te postacie. Świetnie się czytało! Dlatego fanom serialu polecam przynajmniej ten tom. Wada to jakość fizyczna książki. Mi zaczęły się końcowe strony odklejać. ",9
"Książkę naprzemiennie słuchałam i czytałam na Legimi. Audiobook to bardziej słuchowisko, gorąco polecam osobom, które nie wiedzą, czy ta forma jest dla nich - dzięki różnym aktorom głosowym łatwiej zrozumieć treść. Jest mi strasznie szkoda niektórych bohaterów tej książki. Prawdopodobnie w większości dlatego, że najpierw oglądałam serial, ale jednak powieść pozwala lepiej zrozumieć postacie. ",7
"Gdyby usunąć szczegóły, które nic nie wnoszą - drobiazgowe opisy np. ubioru czy koligacji i to w przypadku osób raz pojawiających się w książce, byłoby więcej. ",9
Książka bardzo mi się podobała :) ,7
"To nie jest opinia, ale nowa wersja portalu wymaga wpisania kilku słów, by dołączyć książkę do biblioteczki. Pozdrawiam ",10
"Ten tom trzeba potraktować jako wprowadzenie, przedstawienie postaci, rodów. Nie ma tu wielu scen walki. Ogólnie na plus, chociaż I sezon serialu bardziej mi się podobał niż książka. ",8
"Hmmmm, od czego by tu zacząć. Gra o tron nie jest łatwą książką. Na początku miałam wielkie problemy z ogarnięciem kto jest kim, kto jest z kim spokrewniony. Na szczęście z małą pomocą taty sobie szybko poradziłam. Fabuła była ciekawa, ilość bohaterów z których perspektywy możemy poznać świat jest bardzo duża - co mega mi się spodobało. Jednak jest to książka brutalna, ciężka i trochę miałam ""kaca książkowego"" po niej. Ale warto. Dla osób zainteresowanych jak najbardziej. Ale trzeba się przygotować żeby nie odpuścić. ",9
"Wybrałem się kiedyś na spotkanie amatorów gier planszowych. Graliśmy m.in. w Grę o tron. Z rozmów graczy wywnioskowałem, że są jakieś książki (serialu jeszcze wtedy nie było). Gra planszowa GoT mi się spodobała więc kupiłem sobie wszystkie dostępne wtedy tomy w oryginale. Zdaje się, że 4 części wówczas były na rynku. Oczywiście gdzieś mi przepadły. Pożyczyłem, nie wróciły, nie pamiętam komu. Niech tam. Niechaj bawią innych. Dużo dobrej rozrywki i nauki języka. Umilało mi to dojazdy tramwajem do pracy. Zdarzyło się zaczytać i przejechać przystanek. Poprawiłem za jakiś czas audiobookami. Roy Dotrice zrobił kawał niesamowitej roboty. Wersja Roya Aversa słabiej mi podeszła. Serial mi się nie podoba nie licząc kilku scen i postaci Olenny Tyrell oraz Tyriona.  Polskie tłumaczenie? Zaglądałem. Coś jakby wyjąć truskawkę z zamrażarki vs świeży, soczysty owoc. Albo odgrzać burgera w mikrofali zamiast odsmażyć elegancko na patelni. Sterylne, nudne, bez smaku. Poprawne - nie powiem. Ale mówię mu zdecydowane nie. Serial też odradzam. Żeruje na niskich instynktach. W celu nauki angielskiego polecam literacki oryginał +/lub audiobook Roya Dotrice'a.  Hej, GRRM, dokończysz kiedyś ty pisać tę serię????????????? Narobiłeś smaka draniu i co teraz? Kupony odcinasz, seriale jakieś kręcisz? Ty łotrze! Hahahaha. P.S. Na uznanie zasługuje historia tych fikcyjnych krain oraz ich religie. Bardzo to pomysłowe i dość niebanalne. Dychę dostaje cała seria. Nie będę się rozdrabniał. ",10
ta ksiazka to dla mnie hit :D ,10
"Moje pierwsze zetknięcie z autorem. Początek trudny, pisane wielowątkowo, rozbudowane postaci. Tematyka ciekawa, choć na początku trudno się połapać kto jest kim w tej sieci intryg. Przeczytałam z przyjemnością, choć nie drżę z niecierpliwości za następnym tomem. Kawał fajnej literatury z elementami fantastyki dla wielbicieli czytania o pradawnych wiekach, bogach ze skandynawskim tłem. ",7
"Długo się przymierzałam, a gdy już zaczęłam... poszło.  Dla fanów bajania w typie sf. Coś innego na mojej półce. Niby nie moja bajka, a jednak. Zakończenie wow. Gdy skończyłam, pomyślałam: ale że jak? Niemożliwe! Serio? Nie, tak naprawdę pomyślałam coś całkiem innego, ale to forum czytelnicze i nie wypada bluzgać publicznie.  W każdym razie uznałam wtedy, że teraz to może zdarzyć się już absolutnie wszystko.  Rzuciłam się w kolejne części jak dzik w żołędzie... Niestety im dalej, tym słabiej. Ale dobrnęłam i do końca, po to tylko, żeby dowiedzieć się, że końca autor nie raczył jeszcze napisać. ",9
"Pierwsze co nasuwa mi się na myśl po zakończeniu lektury to: O Kur*a. To co się wydarzyło na końcu książki to złoto i sprawiło to, że niezwykle ta książka urosła w moich oczach pod względem tego jak jest dobrze napisana i skonstruowana. Męczyłam się z jej czytaniem niezwykle długo. Strasznie opornie mi wchodziła, zupełnie podobnie jak klasyki, ale to moje pierwsze podejście z trudniejszą, bardziej ""realistyczną"" fantastyką, więc momentami zmuszałam się do czytania by w końcu mieć ten pierwszy tom za sobą. Momentami tempo było tak powolne, że działała na mnie usypiająco i zniechęcająco jednocześnie, ale jak już się dosiadłam do lektury to odchodziło to w zapomnienie i gdy odkładałam książkę chętniej chciałam ponownie po nią sięgać gdy akcja się rozkręcała. Mam nadzieje, że teraz, przy kolejnym tomie, będę mogła się lepiej połapać kto jest kim, z kim jest powiązany, gdzie coś się znajduje i jak to wszystko jest rozłożone na mapie, bo póki co miałam z tym problem, bo tylu bohaterów (i miejsc) na raz jeszcze w żadnej lekturze nie spotkałam i tyle oddzielnych a jednocześnie przeplatających się historii. Muszę więc powiedzieć, że jest się czym zachwycić i nie dziwie się, że jest to książka mająca grono fanów. ",8
"Tu już nie ma się co rozpisywać. Książka jest świetna! To co mnie uderzyło to taka prawdziwość, wywoływanie różnych, mocnych emocji. Niezrozumienie podejmowanych decyzji, uczucie zdrady, straty, żalu, złości ale i wygranej oraz sprawiedliwości. Nie przesadzona, nie podchodzi do absurdu, elementy fantasy wprowadzone tak realnie, że przecież to jasne iż smoki istnieją. Bardzo ciekawie skonstruowana fabuła i zobrazowane postacie, doskonałe tempo. ",8
"""Gra o tron"" to przemyślane i nadzwyczaj ciekawe dzieło. Zawiera w sobie intrygę, magię, politykę jak i romans. Dla osób poszukujących swojej pierwszej książki tego gatunku to pozycja wręcz idealna. Dobrze się ją czyta i pozostaje w pamięci choć odrobine dłużej. Zachęcam.  Thorokk ",8
"Pierwsza część jednej z najbardziej ciekawych serii książek fantasy, jaką czytałam. Na początku trudno jest zakapować się z dosyć nietypową formą książki i ogólnie fabułę, jednak jak się połapiesz, staje się naprawdę ciekawa. Nieźle zbudowana wymyślona kraina i dobrze oddane realia ala średniowiecza. Polecam każdemu fanu fantastyki. ",9
"Jakiś czas temu obejrzałam serial na podstawie tej serii. Był świetny, ale słyszałam głosy, że dużo różni się od oryginału, a następne sezony były coraz mniej podobne. Postanowiłam, więc sięgnąć po książki. Jeśli ktoś oglądał serial to jeśli liczy na jakieś znaczne różnice w książce to ich nie znajdzie. Historia jest niemal identyczna. Nawet niektóre kwestie były wyciągnięte z książki. Różniły się tylko nieznaczne szczegóły, które nie wnosiły żadnych zmian w fabule. ""Gra o tron"" to wbrew pozorom lekka książka, mimo objętości, mnogości bohaterów, nazw. Bohaterowie są bardzo wyraziści, nie sposób ich pomylić. Cała książka jest podzielona właśnie na rozdziały dedykowane konkretnym postaciom, co ułatwia odnalezienie się w ogromie różnych wątków. Autor buduje klimat konkretny dla danej postaci, miejsca czy wydarzenia. Czytając można poczuć chłód Muru, woń kwiatów w Królewskiej Przystani, można widzieć wręcz wyraz twarzy zaciętości Aryi czy usłyszeć śmiech Roberta. Jak już wspomniałam, dla tych którzy znają tę historię to jedyną gratką będzie styl autora. Na pewno to, że już widziałam adaptację ułatwiło mi wyobrażanie sobie tego o czym czytam, ale mam też wrażenie, że właśnie aktorzy, miejsca są świetnie oddane na podstawie tych opisów. Jeśli ktoś nie lubi opisów to tutaj jest ich dużo, ale nie za dużo. Martin wybierał gdzie opis jest potrzebny, gdzie istotne jest, aby czytelnik mógł wyobrazić sobie coś z największą dokładnością, ale tam gdzie wygląd nie grał roli nie rozwodził się nad nim. Nie mogę się doczekać, aż sięgnę po kolejny tom, może w nim będzie więcej różnic, niż w serialu. ",9
"Pomimo miliarda wprowadzonych postaci, każda z nich jest charakterystyczna i pogłębiona. Nikt tutaj nie jest wycinanką z papieru, a sytuacje zawiązywane w czasie akcji są jak najbardziej wiarygodne (o ile nie mówimy o elementach fantasy). Ilustracje nadają książce nowego kształtu, w końcu przy czytaniu nie musiałam myśleć o adaptowanym serialu i grających tam aktorach. ""Saga Lodu i Ognia"" jest najważniejszą serią fantasy, zaraz po uniwersum Tolkiena. ",9
"Nie czepiam się treści, bo jest to rzecz tak już znana, że każdy czytelnik, sięgając po książkę wie, czego się spodziewać. Ale nie sądziłam, że jest tak fatalnie napisana, tak drętwa pod względem językowym. Nie wierzę, że to mówię: lepiej obejrzeć serial. ",4
"Ta seria to jedne z najwspanialszych książek, jakie przeczytałam. Owszem, sporo okrucieństwa i ten młody wiek bohaterów... Poza tym jednak niezwykle głęboka psychologia, wartka akcja. Żyjemy życiem fascynujących, a zarazem zupełnie różnych bohaterów: karła, zdrajcy, rycerza zakochanego we własnej siostrze, bękarta, uczącej się władzy królowej. To kwintesencja przyjemności z czytania. Jedynie drugi tom trochę mnie zmęczył - zbyt wiele opisów batalistycznych. Po ""Grze o tron"" długo nie mogłam znaleźć czegoś równie dobrego. Do tej wysokości sięgnęło dopiero ""Małe życie"" Hanyi Yanagihary. ",10
"Dobra książka, ale zdecydowanie toporna, ciężka i męcząca. Spodziewałem się czegoś znacznie lepszego. Język autora (czy może tłumacza) jest dla mnie straszny i nużący, a sama opowieść mało wciągająca, mimo wszystko. ",unknown
"Mam ogromny sentyment do pierwszej części ""Pieśni Lodu i Ognia"", więc ocena nie jest do końca obiektywna. Książkę dostałam w prezencie urodzinowym od zaangażowanego fana. Później polecał mi serial, ale tu nie zaiskrzyło, wymęczyłam pierwszy sezon i nigdy nie obejrzałam kolejnych. Książki przeczytałam wszystkie i wciąż mam nadzieję na kolejne tomy. Zapewne niewiele jest osób, które nie słyszały o serii. Co mnie w niej urzekło? Na pewno wyraziste postacie, świat odmienny od naszego, choć inspirowany późnym średniowieczem i prawdziwymi wydarzeniami, a także wciągająca fabuła. Wielbiciele fantasy też znajdą coś dla siebie, choć fantastyczne wątki nie są wiodącymi. Dla wielbicieli intryg znajdzie się znacznie więcej. Polecam jako wciągającą lekturę, po której ręce same sięgają po kolejne części. ",8
"W ogóle nie rozumiem zachwytów nad tą książką. Nie wiem, może to wina pisarza, może tłumacza, a może zawiniło czytanie PO obejrzeniu serialu-ale nie zaiskrzyło. Ubogi język, rozwlekły styl, chaotyczność akcji, za dużo wątków sprawiały, że męczyłam tą książkę straaasznie długo, w nadziei, że się wciągnę. Nic z tego, wieje nudą do końca. Ani trochę nie kusi mnie kontynuowanie tej sagi. ",3
"Plusy: + Świetny styl. Doskonała równowaga między dialogami a opisami, które nigdy nie są nudne czy nadmiernie rozwleczone. Żadnego lania wody. + Koncepcja Muru oddzielającego świat ludzi od świata Innych. + Jon, Robb, Arya i Daenerys. Podoba mi się kierunek, w którym rozwijają się te postacie. + Tyrion. Uwielbiam jego poczucie humoru. + Wilkory jako opiekunowie i obrońcy. Minusy: - Trochę za dużo okrucieństwa jak na mój gust. Niektóre postacie i ich wyczyny były dla mnie trudne do zniesienia. - Stanowczo za mało Innych. W prologu pojawili się na chwilę, jakby na wabia, a potem już nic. Czuję się tym trochę zawiedziona. W sumie plusy przeważają. Cieszę się z możliwości wyrobienia sobie własnego zdania o tym ""fenomenie popkultury"". Serialu nie oglądałam i raczej nie zamierzam, ale cykl prawdopodobnie przeczytam do końca. ",6
Serduszko za końcówkę. (omg przeczytałam ją w 10 lecie premiery pierwszego odcinka) ,7
"Jest to moja pierwsza styczność z tak rozbudowaną fantastyką. Pierwsze 100 stron książki nie rozumiem. Ciężko odnalezć się w akcji, bohaterach. Książka ma bardzo wysoki próg wejścia. Im dalej tym lepiej, ciekawe zestawienie bohaterów oraz nietuzinkowa fabuła. Na razie odpocznę od kolejnych części, ponieważ ta wymęczyła mnie lecz na pewno dokończę serie. ",6
"Jaka to jest świetna, dopracowana fantastyka... po prostu. ",8
"Oczywiście nie było to moje pierwsze przeczytanie - znam, i kocham tę serię od lat, i od lat czekam na jej zakończenie 😂 tym bardziej jestem szczęśliwa mogąc powiedziec, że pierwszy tom się nie starzeje - jest wspaniałym, inteligentnym i dobrze przemyslanym wstępem do wspaniałej opowieści. ",10
"Książkę zaczęłam czytać dopiero po obejrzeniu serialu, przy czym dla mnie osobiście pomogło to w zobrazowaniu całej historii. Prócz małych detali, serial nie odbiega od książki, która według mnie jest napisana znakomicie. Wszystkie opisy, dialogi, cała fabuła jest na tak wysokim poziomie, że nic tylko czapki z głów dla Martina. Każdy rozdział przypisany jest do postaci, więc różnorodność historii jest tak samo pokazana jak w scenach z serialu. Mimo, że jest gruba i ma bardzo dużo stron to tak wciąga, że nawet nie odczuwa się kiedy jest się ku końcowi. Dla mnie 10/10 ",10
"Wciaga, i to bardzo. Przyznaje, ze jako pierwszy obejrzalem serial, dopiero potem ksiazka. Pomoglo mi to jednak wizualizowac sobie tok wydarzen z ksiazki w trakcie czytania. Martin stowrzyl cudo, ktoremu nikt nie moze sie oprzec jak juz zacznie czytac. ",8
Każda książka jest pokarmem dla naszej wyobraźni. Ta pozycja to swoiste tornado dla umysłu czytelnika. ,10
"Zgadzam się z innymi, że styl pierwszej części nie jest najlepszy. Gdyby to było moje pierwsze zetknięcie z serią - nie kontynuowałabym. Na szczęście pierwszy był serial, więc dam szansę kolejnej części ",unknown
"Ponad 800 stron, ale było warto. Niech sam fakt, że bez trudów przebrnąłem przez tak opasły tom, świadczy o jakości lektury. ",8
"Książka Georga R. R. Martina, pt. „Gra o Tron” jest to pierwsza część sagi „Pieśni Lodu i Ognia”. Powieść wielowątkowa, która rozgrywa się na kilku płaszczyznach. Dotyczy głównie rodu Starków, zwłaszcza Eddarda (staje się on Namiestnikiem). Poznajemy również jego syna, notabene nieślubnego, który ma przywdziać czarne szaty i służyć w Nocnej Straży. Ukazane są również losy lady Catelyn Stark i jej dzieci -synów: Robba, Brana, Rickona i córek: Sansy oraz Aryi. Robb został powołany na stanowisko Namiestnika i pełni rządy w Winterfell jako młody lord. Sansy jest delikatna, łaknie królewski przepych i marzy, żeby wyjść za mąż za syna Króla – Joffreya. Przeciwieństwem jej jest Arya, która jest wolnym duchem, który kocha przyrodę. Lubi wymachiwać bronią, a stroni od jedwabi. To jedna strona barykady, po drugiej stronie stoją przedstawiciele rody Lannisterów. Poznajemy Królową, która kładzie nacisk, aby jej syn zasiadł na królewskim tronie oraz jej brata Tyriona, zwanego Krasnalem (na świat przyszedł jako karzeł). Jednak to nie wszystkie postacie. Gdzieś daleko, poza granicami Królestwa, przy życiu ostatni potomkowie Smoków – Viserys oraz jego siostra Daenerys Targaryenowie, których los związał z ludźmi Khala Drogo, przywódcą Dothraków. Chyba o żadnej istotnej postaci nie zapomniałam. Nie ma co ukrywać jest ich BARDZO dużo jak na taki tom. Jak dla mnie prowadzi to do jednego wielkiego chaosu. Dość szybko pogubiła się w tym kto kim jest i jaki cel mu przyświeca. Nie pomogło również obejrzenie kilku odcinków serialu produkcji HBO. Szacunek mam dla autora pod względem tworzenia tych postaci, które są bardzo różne. Każda jest niepowtarzalna. Co zadziwiające fabuła prowadzona jest też w sposób inny niż pozostałe książki. Od jednego wątku do drugiego, od bohatera do bohatera i wszystko niby stanowi jedną spójność. Dlaczego niby? Ciężko mi było przebrnąć przez te losy. Jak mnie jakiś wątek zainteresował to jakoś szybko się kończył albo trzeba było czekać na jego dalszą część kolejne kilkanaście stron… Autor w tej książce zamieścił również szczegółowe opisy strojów, wygląd poszczególnych pomieszczeń, dań serwowanych podczas uczt, obyczajów, czy też potyczek wojskowych na polu bitwy. Z jednej strony super, czytelnik mógł wyobrazić sobie jak to wszystko wyglądało wczuć się w fabułę. Mnie jednak to nudziło. Nie będę nikogo czarować, męczyłam się jak nigdy, żeby przebrnąć przez tę książkę. Jedynie pocieszania moich znajomych, że wciągnę się w ten świat po obejrzeniu kilku odcinków pozwoliły mi zakończyć tę powieść. Fanfar nie było, dlaczegóż? Prosta odpowiedź. Jak dla mnie za dużo postaci, wątków, w pewnym momencie kompletnie się zgubiłam i choć przekartkowałam kilka stron wstecz i przypomniałam sobie wątek, on zaraz się zakończył i był już kolejny. Na dzień dzisiejszy jest to moja najgorsza książka jaką do tej pory w życiu przeczytałam. Jest to też kolejna książka fantasy, która nie porwała mnie za sobą. W tamtym roku był ""Hobbit"", nad którym również ubolewałam. Nie ma co ukrywać z fantastyki pozostanę wierna tylko Harry'emu Potterowi, który skradł moje serce od pierwszych storn swoich książek. Nie będę was zniechęcać do tej książki. Po dłuższym zastanowieniu doszłam do wniosku, że ja po prostu nie lubię fantastyki i czas skończyć z jej czytaniem. Może kiedyś mi się to odmieni? Czas pokaże... ",unknown
"Jedna z lepszych książek jakie czytałem. Pomimo umiejscowienia akcji w czasie pseudośrednioweicza to akcja nie dotyczy tylko wojny, ale też relacji między ludzkich społeczności lokalnej jak i postawy ludzkich, które można nawet odnieść do współczesności. Niektóre powiedzenia z książki funkcjonują w życiu codziennym. ",9
"Jako wielki fan Tolkiena i Sapkowskiego uważam tę powieść za prawdziwy majstersztyk fantasy! Nie sądziłem, że tak długą książkę przeczytam tak szybko. Rewelacyjnie wykreowany świat, mnóstwo barwnych postaci, intrygujących miejsc i ciągłe intrygi i spiski. Mocno zachęca do przeczytania całej serii, a w do przyszłości obejrzenia serialu. ",10
"Po angielsku wybitna, w polskim tłumaczeniu miewam wątpliwości. ",9
Świetnie wykreowany świat. Jeden z lepszych dzieł z dziedziny fantasy. Wkręciłam się zarówno w książkę jak i serial. Nie mogę się doczekać co będzie dalej. ,9
"sienkiewicz z niego trochę. historia wyglądała tak: zaczęłam czytać, mnogość bohaterów i rozpasłość wątków mnie odrzuciła po ok. 100 stronach -> obejrzałam jakąś tam część serialu -> wróciłam do książek i czytałam nawet na zajęciach w LO :P mam wrażenie, że autor jest trochę bezczelny w tej swojej opisowości, sili się na epickość, ten początek okropnie mnie wkurzył - później też miałam takie momenty. więc język uznaję za taki se. ale uniwersum... jak już wejdziesz to nie wyjdziesz, mocno zassało, dobrze przemyślana fabuła na czasy kiedy ją czytałam. ",7
"""Gra o Tron"" to książka, która chodziła za mną już naprawdę długi czas. Serial oglądałam na bieżąco od 2014 roku, ale pozostawił po sobie spore rozczarowanie ostatnimi sezonami. Głównie z tego powodu zdecydowałam się na zapoznanie z książkami. Muszę przyznać, że pierwsza część wypadła niezwykle pozytywnie. G.R.R.Martin ma talent jeśli chodzi o kreację świata i postaci. Nadal nie mogę wyjść spod wrażenia jak wszystko się zgrywa. Różne regiony, tradycje, wierzenia. Na dodatek, wszystko z sensem. Niczym nie byłam tak zafascynowana jak właśnie całą tą otoczką wokół wydarzeń. Jeśli o postaci chodzi to również uważam, że robota wykonana w sposób świetny. Jest ich wiele, a każda istotna dla historii. Dawno nie spotkałam się z tak dobrze rozpisanymi bohaterami w jakiejkolwiek książce. Każdy o innym charakterze, prowadzeni konsekwentnie przez całą książkę. O wiele lepiej niż w serialu. Dla przykładu podać mogę Daenerys Targaryen, która w serialu irytowała mnie jak nikt inny, a w książce zyskała miano ulubionej postaci. Jeśli o samą historię chodzi podoba mi się to, że możemy ją obserwować z punktu widzenia wielu postaci. Zyskuje dzięki temu niezmiernie. Wątków jest wiele: od te wojenne po miłosne. Osobiście moimi ulubionymi są różnego rodzaju intrygi na dworze. Jeśli lubicie klimat zdrad, wojen, zabójstw i walk królów- ""Gra o Tron"" zdecydowanie jest dla was. Sama nie mogę się doczekać aż zapoznam się z resztą historii. ",7
"Podziwiam autora cyklu za niebywały kunszt literacki. Wciąż zaskakująca, nieprzewidywalna fabuła. Nietuzinkowe intrygi i niebanalni bohaterowie. Powieść głęboko zapadła mi w pamięć, cykl czytałam lata temu i nie oglądałam serialu - a wciąż pamiętam fabułę i emocje towarzyszące czytaniu. ",10
"Jak dla mnie trochę specyficzna, ale fajna. Ten tom traktuję jako takie długie, ale ciekawe wprowadzenie do serii. Martin ma trochę obyczajowy styl pisania, który w połączeniu z fantastyką dla starszych jest naprawdę ok.! ",8
"Książka-otwarcie jednej z najbardziej kasowych serii fantasy a jednocześnie jedna z najsłabszych w obrębie cyklu. Opasłe tomiszcze przedstawia całkiem zgrabne wprowadzenie do uniwersum ""Pieśni Lodu i Ognia"" jednakże autorowi brakuje jeszcze na tym etapie zręczności w opisywaniu relacji ludzkich i nadawaniu im większej głębi. Ned Stark, który jest właściwie jednym z głównych bohaterów tego tomu, jest zupełnie nijaki, zaś Daenerys Targaryen, młoda pretedentka do tronu działająca na innym kontynencie, jest przedstawiona równie płasko, miejscami wręcz infantylnie. Najciekawiej poprowadzone postacie w tym tomie, to paradoksalnie spoza familii Starków, czyli Tyrion Lannister czy król Robert Baratheon. Zarysowana intryga polityczna, która doprowadza do zawirowań na władzy wydaje się tu płytka, wręcz niedorzeczna i jeśli ktoś nie przełknie tej gorzkiej pigułki, będzie jej się odbijać przez resztę sagi. Jeśli jednak potraficie przymknąć oko na pewne uproszczenia, będziecie się dobrze bawić. Pod warunkiem, że nie przeszkadzają Wam długie opisy uczt i innych wydarzeń :) ",6
"Nie sądziłam, że taką księgę przeczytam tak szybko. Książka napisana bardzo przystępnym językiem. Z każdym bohaterem mamy dużo czasu do zapoznania się dzięki czemu postacie nam się nie mieszają, czego się troszkę obawiałam. Akcje są budowane pomalutku i opowiadane z perspektywy kilku bohaterów dzięki czemu dostajemy szerszy pogląd na każdy poruszany wątek. Już teraz nie mogę doczekać się aż zacznę czytać następne części. ",9
"O dziwo pierwszą część czytałem najdłużej, ale mogło to wynikać z tego, że nie różniła się ona zbytnio od serialu. Jednak Martinowski styl pisania i kreowania Świata bardzo przypadł mi do gustu. Dbanie o najmniejsze szczegóły, rozbudowane i wielopoziomowe postacie jeszcze bardziej pociągnęły mnie do sięgnięcia po drugą część od razu po skończeniu pierwszej. ",9
"Sama książka, bardzo dobra, bohaterowie rozbudowani i każdy ma w sobie coś intrygującego, postacie nie są płytkie i jednowymiarowe, każdego da się lubić na swój sposób, a raczej rozumieć (bo trudno taką Cersei polubić). Jednak to co mnie w Grze o tron irytowało to barwne opisy uczt i innych takich. Całą historię możnaby zmieścić w książce o połowę krótszej. Akcja się dzieje bardzo powoli, tak żeby czytelnik znał dobrze każdy szczególik, co w pewnym momencie staje się delikatnie nużące. Jednak fabuła, bardzo wciąga, przez co sięgnęłam też po koleiną część, niemniej jednak raczej nie zdecyduję się na przeczytanie całej dotychczas powstałej sagi, ponieważ zbyt wiele czasu by pochłonęła, a na świecie przecież jeszcze wiele książek może nawet lepszych. ",7
"Brew powszechnemu przekonaniu, książka nie jest bardzo trudna do zrozumienia, ale owszem trzeba czytać uważnie. Trochę długa, ale poziom historii, akcja, bohaterowie, nadrabiają opisy. ",9
"Fajnie się czytało mimo, że wcześniej widziałam film. ",10
"Widziałem kilka sezonów serialu i muszę powiedzieć, że książka jest lepsza. Historie bohaterów są głębsze, wzbogacone o retrospekcje i wewnętrzne przemyślenia. Cała intryga jest przez to pogłębiona a równocześnie bardziej przejrzysta. Pierwszy sezon dobrze odzwierciedla wydarzenia z pierwszego sezonu (o ile pamiętam). Dopiero później historie się rozjeżdżają. ",8
" Przeczytane dawno, dawno temu pod wpływem rekomendacji płynących z wielu stron oraz w związku z zapowiadanym wówczas serialem (sami widzicie, jak dawno to było). Niestety, rozczarowałam się okrutnie. Fatalizm i przemożne ciążenie ku narzuconemu zakończeniu nie było wcale podbudowane pogłębioną analizą, którą mi obiecywano, a na która na 900 stronach spokojnie starczyłoby miejsca. Przesłanie pt. ""świat jest zły, a kto ma ideały, ten zginie marnie"" jest mało inspirujące, a w dodatku do jego zilustrowania Martin użył Neda Starka, czyli postaci tak nudnej i głupiej, że w akcie młodzieńczego buntu przezwałam go Nudem Smarkiem. No, przepraszam, ale on zginął marnie wcale nie dlatego, że miał ideały, tylko dlatego, że był idiotą i nie potrafił myśleć.  Co jeszcze zapamiętałam z lektury? Przy intrygach politycznych myślałam bezustannie o tym, że lepiej by było po prostu poczytać książkę historyczną o wojnie dwóch róż, bo tam byłoby to samo, tylko lepiej. Ponadto każda scena erotyczna musiała być patologiczna i nieprzyjemna, większość postaci nadużywała metafor ze sfery prostytucji, a polski tłumacz podjął bardzo dyskusyjną decyzję, by niektóre nazwy miejsc przekładać na polski, a innych nie. Co gorsza, po skończeniu książki miałam wrażenie, że właśnie przeczytałam kilkusetstronicowy prolog. Najciekawszy był wątek Daenerys, ale nie skłonił mnie do ciągnięcia lekturowej przygody z ""Pieśnią lodu i ognia"". ",4
"Fakt, gdyby nie serial pewnie nie sięgnęłabym po ""Pieśń..."" I bardzo bym żałowała :) Tradycyjnie też polecam wersję w oryginale. ",9
"Najlepsza! Absolutnie genialna książka, po którą każdy powinien sięgnąc. ",10
"Tej książki chyba nikomu nie trzeba przedstawiać. Po raz pierwszy przeczytałam ""Gre o Tron"" jakieś cztery/pięć lat temu i muszę przyznać, że po czasie odbieram ją inaczej. O ile w przypadku pierwszego czytania mimo wszystko próbowałam dzielić bohaterów na ""tych dobrych"" i ""tych złych"", o tyle tym razem wiem, że wszyscy są szarzy i próbuje jedynie przeniknąć niuanse owej szarości. Nie jest tak, że książka mnie nie angażuje, świadomość tego jak (mniej więcej) skończy się cykl (chyba że zupełnie inaczej niż serial, jeśli tak to nic nie wiem) sprawia, że zamiast ją łykać, mogę się delektować smaczkami. Moja opinia o fabule i bohaterach nie uległa jakiejś gruntownej zmianie, zwróciłam jednak uwagę na szczegóły, które wcześniej mi umknęły. (Dalej mogą pojawić się spoilery.) Jak na razie moją ulubioną postacią jest Arya, to zdecydowanie mój typ bohaterki: ""– A czy ja mogę zasiąść w królewskiej radzie albo budować zamki czy zostać Wielkim Septonem? – Ty... [...] Ty poślubisz króla i będziesz panią zamku, a twoi synowie zostaną rycerzami, książętami i lordami, a może nawet i Wielkimi Septonami. Arya skrzywiła się. – Nie – odparła. – To dobre dla Sansy."" Sansa na tym etapie jest raczej mdła, doceniam jednak jej kreację i wiedząc, jak to się dalej potoczy, już mnie ona nie irytuje. Eddard nigdy nie był moim ulubieńcem, przepadałam jednak za nim i jakoś radykalnie się to nie zmieniło, ale przy tym czytaniu uderzyła mnie jego naiwność i ślepa, wręcz fanatyczna wiara w zasadzające się na niezbyt solidnych fundamentach (chyba że i tym razem coś mi umknęło, jednak nawet jeśli to nic to w moich oczach nie zmienia) prawo Baratheonów do tronu. Już nie widzę nic szczególnie heroicznego w tym, że był gotów wywołać wojnę domową, żeby na tronie zasiadł ten, a nie inny pretendent. Podziwiam oddanie ideałom, tym razem zwróciłam jednak uwagę na to, że same ideały nie robią na mnie specjalnego wrażenia: ""[...] Wielki Septon powiedział mi kiedyś, że tak cierpimy, jak grzeszymy. Jeśli ma rację, lordzie Eddardzie, to powiedz mi… dlaczego niewinni cierpią najbardziej, kiedy wy, wielcy panowie, zaczynacie swoje gry o trony? [...]"" Wbrew większości moją najbardziej znienawidzoną postacią tej serii nie jest Cersei. Nie powiem, żebym ją lubiła (przez nią zabili wilczka 😭 i jeszcze chciała dostać jego skórę – oj, niedobra!), jest w niej jednak coś, czego nie potrafię nie podziwiać: ""– Brałam cię za Króla. Na mocy małżeńskiego prawa i łączących nas więzi Jaime i Tyrion są także twoimi braćmi. Starkowie przepędzili jednego z nich, a drugiego uwięzili. Ten człowiek znieważa cię każdym swoim oddechem, a ty stoisz tu pokornie i pytasz, czy boli go noga, czy może chce wina. Twarz Roberta pociemniała z gniewu. – Kobieto, ile razy mam powtarzać, żebyś powściągnęła swój język? Twarz Cersei nie ukrywała pogardy. – Bogowie zażartowali sobie, stawiając nas obok siebie – powiedziała. – To ty powinieneś nosić suknię, a ja kolczugę. Purpurowy z gniewu, Król zamachnął się i uderzył ją. Zatoczyła się mocno na stół i upadła, lecz nie krzyknęła, nie Cersei Lannister. Smukłymi palcami musnęła policzek w miejscu, gdzie jej blada skóra ciemniała coraz bardziej. Do rana pojawi się tam siniak. – Będę to nosiła jako oznakę honoru – oświadczyła dumnie."" Moją najbardziej znienawidzoną postacią serii – tu będzie zaskoczenie, niewykluczone również, że w co poniektórych wzbudzę tym mordercze instynkty – jest Daenerys (za Joffem też nie przepadam, to jednak jedna z najlepszych kreacji socjopaty, z jakimi się spotkałam i jakoś zachwyt nad konstrukcją przyćmiewa niechęć). Kiedyś dawno temu, była moją faworytką (i widziałam coś... romantycznego(?) w relacji jej i Drogo – ogromny facepalm, na swoje usprawiedliwienie mam tylko tyle, że byłam wtedy nastoletnią smarkulą, bibliotekarka wypożyczyła bez problemu, skoro ona nie widziała przeciwwskazań, to czemu ja miałam [ironia] – całe szczęście zmądrzałam, lepiej późno niż wcale), ale w końcu dotarło do mnie, że nie jest lepsza od Cersei, z tym, że Cersei nie udaje pozytywnej bohaterki i za to przynajmniej mogę ją szanować. Daenerys początkowo można współczuć, z czasem jednak staje się przyczyną niezawinionego cierpienia i próbuje grać zbawczynię, jakby sama nie spowodowała całego zła... Myślę, że akurat jej wątek w serialu skończył się adekwatnie (szkoda tylko, że stało się to tak szybko, mogła trochę pocierpieć), ukazał jej prawdziwe oblicze : ""Po drugiej stronie drogi dziewczyna w wieku Dany płakała głośno, rzucona na stos trupów twarzą do ziemi i gwałcona przez jednego z jeźdźców. Inni zsiadali z koni, czekając na swoją kolej. Takie wyzwolenie przynieśli Owczarzom Dothrakowie. W moich żyłach płynie krew smoków, powtarzała w myśli Daenerys Targaryen, odwróciwszy głowę. Zacisnęła usta i pojechała do bramy. – Większość z jeźdźców Oga uciekła – mówił ser Jorah. – Ale i tak będzie z dziesięć tysięcy jeńców. Niewolników, pomyślała Dany. Khal Drogo zapędzi ich w dół rzeki do jednego z miast w Zatoce Niewolniczej. Miała ochotę się rozpłakać, ale powtarzała sobie, że musi być silna. To jest wojna, tak jest na wojnie. [!] Oto cena za Żelazny Tron. [!]"" ""– Uratowałaś mnie? – Lhazarenka splunęła. – Wzięło mnie trzech jeźdźców, i to nie tak jak mężczyzna posiada kobietę, ale od tyłu, tak jak pies bierze sukę. Kiedy przejeżdżałaś, czwarty był już we mnie. Jak więc mnie uratowałaś? Musiałam patrzeć, jak płonie dom moich bogów, gdzie wyleczyłam wielu dobrych ludzi. Spalili też mój dom, a na ulicy widziałam stos głów. Widziałam głowę piekarza, który piekł dla mnie chleb. Widziałam głowę chłopca, którego zaledwie trzy księżyce temu uratowałam przed gorączką martwych oczu. Słyszałam płacz dzieci odpędzanych przez jeźdźców batami. Powiedz więc, co uratowałaś?"" Ogólnie mega się cieszę, że zdecydowałam się na reread i zamierzam kontynuować z kolejnymi tomami. Jedyny minus to chwilowe dłużyzny – nie czyta się tej książki szczególnie łatwo, przeskoki między lokalizacjami i bohaterami nie pomagają. Najtrudniej jest, kiedy bohaterowie POV nie wchodzą ze sobą w interakcje, tym razem było mi łatwiej, ale pamiętam, że poprzednim bywało, że pomijałam rozdziały i dopiero potem do nich wracałam. Trochę przeszkadzał mi też, moim zdaniem nieadekwatny, wiek postaci (powinnam już do tego przywyknąć, ale kurczę nie potrafię) każdemu dodałabym tak 2-3 lata i byłoby git. Po czasie mam jeszcze jedną refleksję, myślę, że zakończenie wątków niektórych postaci w serialu nie było wcale takie złe (tyle się nanarzekałam, a teraz wyskakuje z takim czymś) – tak chciałabym, żeby Cersei pod koniec zachowała więcej zimnej krwi, poza tym końcowy wydźwięk wydał mi się nieco zbyt pozytywny jak dla tej historii, jednak moim zdaniem najbardziej zawiódł nie pomysł, a realizacja ostatniego sezonu. Oby na książkowe zakończenie warto było czekać. ",9
"Rewelacja! Zakochałam się w tej serii. Zaczynając tę książkę miałam obawę, że styl pana Martina kompletnie mi nie podejdzie i wszystko pójdzie sobie w huhu. Na szczęście po tej części oczarowałam się całym światem ""Gry o tron"". Westeros, Essos, Dorne i inne krainy.. Pozwalają się oderwać od rzeczywistości na długo. Przymierzam się ponownego przeczytania tej serii, ale w wersji ilustrowanej, którą ostatnio udało mi się zdobyć, więc.. Do zobaczenia za jakiś czas ;) ",10
"Gra o tron to tytuł znany większości. Nie każdy miał okazję poznać historię przedstawioną w książce bądź w filmie, ale z pewnością każdy o Grze o tron słyszał. Ja obejrzałem wszystkie sezony serialowej adaptacji książki i dopiero tak naprawdę kilkanaście dni temu sięgnąłem po ten tytuł. Przyznam, że przerażała mnie obszerność tej książki (1000 stron), ale nie żałuję, że w końcu po nią sięgnąłem. Historia w niej przedstawiona wciąga czytelnika tak głęboko, że ciężko mu się od niej oderwać, więc 50 czy 100 stron przelatuje dosyć szybko. Polecam książkę każdemu kto chce poznać świat Westeros oraz ujrzeć, że nie jest to świat kolorowy, pełen miłości i dobroci, ale przede wszystkim świat pełen knowań, szantarzu, zdrad, morderstw i oszustw. Oczywiście spotkamy się tu również z honorem, braterstwem i poświęceniem co jeszcze bardziej podkręca atmosferę tajmniczości i nie pozwala zaufać nikomu. ",8
"Odległa, mroźna Północ, zagrożona najazdem. Winterfell, całe w śniegu i samotne, poza twierdzą Straży, ostatni bastion chroniący Siedem Królestw przed tajemniczymi Innymi, dziećmi lodu. I wschód, gdzie rodzą się smoki, Dothrakowie przemierzają morza traw, a Wolne Miasta żyją własnym rytmem, nie słysząc nawet o demonach zimna. W tej książce przenikają się kultury, pory roku, fantastyczne elementy z powieścią rycerską i pomimo, że nie jest jeszcze tak brutalna jak inne tomy Pieśni Lodu i Ognia, to jest to powieść mroczna, pełna intryg. Ludzkie życie jest niewiele warte, a prawa raczej dotyczą możnych - choć i oni nie są bezpieczni, każdy może stać się ofiarę w pełnej podstępów grze o żelazny tron... Historia Westeros i kultura, tak i samych Siedmiu Królestw jak i odległych krain za wielką wodą jest świetne nakreślona, można zajrzeć w przeszłość tych ludzi i już wiemy, dlaczego są, jacy są, jakimi wartościami się kierują i jak ukształtowało ich życie, urodzenie i obyczaje. Postacie! Wyraziste, każdą możemy poznać poprzez jej własny punkt widzenia. Ich mnogość potrafi być na początku myląca, ale wkrótce czytelnik przyzwyczaja się do charakterystycznego ""skakania"" między postaciami i rozdziałami. A naprawdę, postaci są tak realne, tak ludzkie i tak niesamowite, że każdą chce się poznać lepiej - jedną się nienawidzi, jedną kocha, jednak wszystkie sprawiają, że tę grubą knigę czyta się błyskawicznie. Jestem szczęśliwa, że udało mi się dorwać tę serię przed serialem, gdyż wspomniany serial nie dorównuje książce w żadnym aspekcie. Pamiętam jeszcze mój pierwszy raz z tą książka, którą potem czytałam tak wiele razy: wypieki na twarzy, uśmiech, oczy wlepione w karty powieści, zapominanie o jedzeniu i piciu. Pokochałam ją od pierwszego wejrzenia, wszystko było takie nowe, intrygujące i wciągające. Jednak i podczas kolejnych spotkań z Grą o Tron, potrafiłam odkryć coś nowego, coś, czego nie zauważyłam za poprzednim razem. To książka pełna niespodzianek. A na koniec mała prywata. Daenerys w Grze o Tron to najwspanialsza postać w świecie książek. To co, że potem staje się jędzą, tutaj - błyszczy. ",9
"To chyba nie mój klimat, świat jest bardzo rozbudowany i na początku trudno połapać się kto jest kim. Mimo to w pewnym momencie robi się ciekawie i historia zaczyna wciągać, jednak nie jest jakaś porywająca. ",6
chyba wolę serial ,7
"Książkę tą kupiłam od razu po obejrzeniu pierwszego sezonu serialu ""Gra o tron"" i porzuciłam ją po paru pierwszych rozdziałach. Była zbyt podobna do fabuły serialu i nie wnosiła nic co mogłoby mnie dodatkowo zaintesować. Minęły cztery lata, zdążyłam już zapomnieć pierwszy sezon serialu i postanowiłam sobie przypomnieć początki, więc zmósiłam się do przeczytania, a potem poszło już lawinowo. Za jednym zamachem przeczytałam całą Pieśń Lodu i Ognia. Byłam tak zachwycona, że chciałam więcej i więcej, a tu zonk i trzeba czekać. Więc jak zawsze najpierw książka potem serial, chodź w tym przypadku gdyby nie serial w ogóle bym się nie zainteresowała książką, więc nie ma tego złego co by na dobre nie wyszło, a naprawdę warto! ",7
"Serial skończyłem jakiś czas temu, a teraz sięgnąłem po wersję audiobook z superprodukcji audioteki. Przyznam, że wykonanie jest arcydziełem i bardzo przyjemnie się tego słuchało. Książka sama w sobie jest rewelacyjna, nic więcej nie trzeba dodawać. Świat stworzony przez Martina to zagłębie intryg, podstępu, fałszu przykrywających wszystko, co kryje się pod pojeciem honoru.  Doskonała, w pełni rozwinięta książka będąca zaledwie wstępem do tego niezwykle rozbudowanego uniwersum. ",10
"""Gra o tron"" to książka, z którą dość długo zwlekałam, aby ją przeczytać. W tym przypadku najpierw udało mi się obejrzeć serial, a dopiero teraz postanowiłam poznać wersję papierową, od której to wszystko się przecież zaczęło. Na wstępie mogę powiedzieć, że jestem pod wrażeniem, że pierwszy sezon zawiera wszystko to, co jest najważniejsze w tym tomie. Jestem w sumie bardzo ciekawa tych kolejnych, jak one wypadną, bo słyszałam, że to tam mogę zacząć poszukiwać większych różnic. Chyba większość słyszała o ""Grze o tron"", może i nawet obejrzała serial, więc nie muszę zbyt wiele pisać na temat samej fabuły. W skrócie mogę powiedzieć, że celem kilku władców stał się Żelazny Tron, objęcie władzy. Nie cofną się oni przed niczym, aby zdobyć to, co według nich im się należy. Pierwszy tom jest naprawdę dość pokaźnych rozmiarów, ale ja tego w ogóle nie odczułam podczas czytania i w krótkim czasie poznałam całość. Już od pierwszych stron z przyjemnością śledziłam rozgrywające się wydarzenia. Niby znałam fabułę i bohaterów z serialu, ale wydaje mi się, że chyba to nawet ułatwiło poznawanie tej historii. W końcu mamy tu dość sporą liczbę bohaterów, ale i występujących tu wątków. Wydarzenia ukazywane są z perspektywy wielu postaci, ale nie miałam z tym większego problemu. Mogłoby to być w sumie trochę kłopotliwe czy uciążliwe dla kogoś, kto nigdy nie miał styczności z serialem. Chociaż muszę przyznać, że te rozdziały Neda, Catelyn oraz Brana mnie nieco czasami nudziły. Poza tym nie przepadam jakoś szczególnie za tymi bohaterami. Inne już czytałam z zaciekawieniem. Zastanawiam się tylko, czy moje zdanie na temat pozostałych postaci zmieni się po przeczytaniu całej ""Pieśni Lodu i Ognia"", ale tego dowiem się w następnych tomach. Arya Stark, Jon Snow i Daenerys Targaryen są jak dla mnie najbardziej intrygującymi bohaterami, w sumie Tyrion Lannister również. To był miły powrót do Winterfell oraz Królewskiej Przystani, do tych wszystkich bohaterów, których lubię mniej czy bardziej. Jestem pod wrażeniem, jak autorowi udało się stworzyć tak rozbudowany świat z wieloma wątkami i postaciami, i że przy tym wszystkim sam się nie pogubił we własnej historii. Bardzo dobrze czytało mi się ten tom i niezwykle sprawnie, jednak nie jestem fanką tego tłumaczenia. Mam nadzieję, że dalej będzie jeszcze lepiej. Serdecznie polecam sięgnąć po tę książkę! ♥ Julia ",9
"Przeczytałem, zapoznałem się i odłożyłem. Nie moja bajka, a także styl nie przypadł mi do gustu. Może z ciekawości obejrzę kiedyś serial, ale na razie nie potrafię zrozumieć fenomenu George R.R. Martin. ",6
"Nie zawiodła moich oczekiwań. Dostałam w niej to, czego się spodziewałam, a przeskoki między bohaterami, ich perspektywy, dobrze się ze sobą łączą. ",9
"Bardzo długo się opierałam przed serialem a o książce nawet nie myślałam. W końcu po obejrzeniu pierwszego sezonu stwierdziłam że chyba książki czytać nie chce, po drugim sezonie stwierdziłam że chyba bym się pogubiła bo za dużo bohaterów ale im dalej w serial tym ciekawość większa jak to na papierze wygląda i tak zdecydowałam się zacząć moją przygodę z papierową wersja ""Gry o tron"" i ani trochę nie żałuję. Książki są extra szkoda tylko,że jeszcze trzeba czekać na ostatnie tomy 😭 ",10
"Czytając tę serię nieco złamałam swoją zasadę, bo zaczęłam od obejrzenia serialu... Oczywiście książki okazały się o niebo lepsze. Pierwsza część w ogromnej mierze pokrywa się z ekranizacją, ale potem rozbieżności aż dziabią w oczy.  Tyle świetnie wykreowanych postaci i wybitnie stworzony świat to majstersztyk. ",9
" świetnie opisany stan rzeczy władzy/władców siła i honor , zdrady knowania, kasa i kasa. zawarte wątki w tej sadze aż wciskajaąw fotel by chcieć wiecęj dowiedzieć się o bohaterach ",8
"czytało mi sie fantastycznie, napewno bede chciał domknąć ta serie pieśni i lodu bo jest poprostu genialna. co do autora to ma naprawde przyjemny w odbiorze sposob pisania hmm czysta przyjemność ",10
"""W grze o tron zwycięża się albo umiera. Nie ma ziemi niczyjej."" Pieśń lodu i ognia, bo tak zwie się seria, została rozsławiona przez HBO'ski serial popularny na całym świecie. Długo wzbraniałem się przed pójściem za tłumem i zagłębieniu się w świat siedmiu królestw. W końcu co popularne to złe? Otóż nie tym razem, sięgnąłem po książkę i... zakochałem się. Nie będę się rozpisywał a fabule, kto kogo z kim po co i dlaczego, bowiem tutaj jest cała zabawa- by odkrywać to samemu. Pierwsza część cyklu zatytułowana ""Gra o tron"" to nic innego jak podróż do troszkę odpicowanego średniowiecza, gdzie rządzą król, lordowie, rycerze, honor i smoki (a przynajmniej rządziły bo zdarzyło im się wyginąć). Osią wydarzeń są Winterfell, siedziba rodu Starków oraz Królewska Przystań będąca domem Króla. Jak to w takim świecie bywa, w wyniku licznych kombinacji, intryg i knowań rozgorewa wewnętrzna wojna o władzę, jawna czy skryta. Ponad daleko na północy, terenie poza panowanie człowieka, zaczynają dziać się dziwne rzeczy. A żeby tego było mało, ze wschodu nadciąga prawowita spadkobierczyni tronu w asyście potężnych dzikich ludów oraz pewnej sekretnej broni. Całe uniwersum stworzone przez autora bije, według MNIE, na głowę Tolkienowskie śródziemie. Świat jest ciekawszy, bardziej rozbudowany, a ponadto każda jego cząstka jest żywa i bierze udział w wydarzeniach. Nie ma ziemi niewykorzystanej. Postacie są świetnie skonstruowane, szybko się z nimi zżyłem i jednocześnie trzymałem kciuki za dwa wrogie sobie obozy. Książka nie jest podzielona na rozdziały, co kilkanaście stron perspektywa przenoszona jest na innego bohatera, zazwyczaj w celu opisania z wielu stron jednego wydarzenia. Co prawda bohaterów jest na tyle dużo, że na początku należałoby chyba robić notatki; to tak już pod koniec dało się spamiętać wszystkie zawiłości rodzinne i nie tylko. Książka obfituje w różnego rodzaju zwroty fabularne. W pewnym momencie wspierałem pewne rody/koalicje niczym drużyny sportowe- i tutaj zaklęta jest cała magia tej serii, czyli śledzeniu losów swoich faworytów. 850 to sporo, akcja rozkręca się dopiero może od 550, a jednak gdybym miał powiedzieć gdzie polano aż tyle wody to nie potrafiłbym wskazać. Wszystko było istotne. Uniwersum jest na tyle rozbudowane że ów pierwsze 500 stron ledwo starcza na zaznajomienie czytelnika z nim poprzez mniej znaczące wydarzenia. Muszę się jednak poskarżyć, że autor chyba nigdy nie słyszał o pojęciu tzw. Katharsis i im bliżej końca tym więcej wątków jest otwieranych przy nikłej ilości tych zamkniętych!!! Osobiście jestem pozytywnie zaskoczony. Na pewno sięgne po kolejne książki z cyklu. Pozycja (już chyba można powiedzieć, że) obowiązkowa dla każdego fana fantasy. 9/10 - top ",9
"By napisać książkę fantastyczną opierającą się na klasycznych motywach gatunku trzeba mieć prawdziwy talent. O autorze można powiedzieć wiele rzeczy, ale talentu nie można mu odmówić. Od ""Gry o Tron"" zaczęła się moja przygoda z nieco ""dojrzalszą"" fantastyką. ",10
Ta ksiazka to wyzwanie bo ma ponad 800 stron. Nie skusze sie na 2 tom bo za duzo w niej bylo puenow na rzecz facetow a kobiety to takie ofiary a przeciez w zyciu tak nie jest bo to my prowadzimy dom i dzieki nam to funkcjonuje a faceci troche pomagaja. Takze takie wychwalanie jednej plci nie bardzo mi odpowiada mimo to byly momenty ciekawe wiec ksiazke oceniam jako dobra. ,6
"Świetne fantasy, które broni się rewelacyjnie rozpisanymi postaciami i doskonale opisaną polityką. Idealny dowód na to, że książka dobra to niekoniecznie książka przekombinowana. ",9
"Martin pokazuje, że geniusz czasami ukryty jest w prostocie. Tak właśnie uważam, Gra o Tron jest prosta, a jednocześnie genialna i takiej opinii będę bronił i walczył na kopie z każdym, kto wyzwie mnie na pojedynek. A już tak serio. Wydaje mi się, że jest to powieść, która będzie zrozumiała dla wszystkich nawet z tymi wszystkimi rodami, dziedzicami i dawnymi bogami. Bo chociażby w naszej XVII-wiecznej RP, było to o wiele bardziej skomplikowane. Wydaje mi się też, że G. Martin po prostu wziął wszystko to za co kochamy ""high-fantasy"", ""dark fantasy"" i każde inne fantasy. Wyjął to co najlepsze, uprościł, pozbył się opisów świata(które oczywiście są, ale jest ich o wiele mniej niż standard przewiduje), umieścił w tym swoim kociołku kilku równorzędnych, prostych...a jednocześnie skomplikowanych i jakże innych od siebie bohaterów. I po prostu puścił to wszystko w ruch. A wszystkie zdrady, intrygi, bohaterskie pojedynki to naturalna kolej rzeczy. Moja kulinarna opinia: To świetnie wysmażony stek, kawałek soczystego mięsa, którego smak wydobyty jest jedynie za pomocą soli i pieprzu, do tego chrupiące frytki, miękkie w środku, a na boku słodziutka surówka powiedzmy, że z jabłka i pora. Obiad niby nieskomplikowany, jednak wysmażony przez szefa kuchni, który nadał tej uczucie wyjątkowy smak. ",8
Pierwszy tom cyklu „Pieśń lodu i ognia” autorstwa Georga R.R. Martina. Akcja powieści toczy się w ramach czasowych podobnych do naszego średniowiecza. Niby jest to fantasy ale magii jest tam tak naprawdę niewiele. Gra o władzę to leitmotiv tej powieści. Polecam! ,10
"Przyznam, że pierwszy był serial. To dobrze. Teraz mam szansę zobaczyć, że książka jest o niebo lepsza i ile sobie dodali w serialu. Przede wszystkim lepiej rozumiem poszczególne historie, rody, miejsca. Na plus jest język jakim posługuje się Martin. Na szczęście nie jest tak skomplikowany jak Tolkiena, przez co miło i szybko się czyta. Ta książka wciąga i nie daje spokoju. Cudo. ",9
"10 dni czytania... i wiem jedno. Jestem pod wrażeniem konstrukcji świata przedstawionego - ogrom szczegółów, postaci, miejsc. Kocham Tyriona L. i Aryę S. Daenerys T. - bardzo dynamiczna postać i charyzmatyczna. Zastanawiam się, czy nie odziedziczyła po swych przodkach szaleństwa (niestety, są przebłyski...). Dalsze części będę na pewno dawkowała sobie sukcesywnie - oczywiście przerywane innymi lekturami. ",8
"Po tylu latach w końcu zrozumiałam, skąd ten zachwyt książką. Albo może serialem, gdyż pewnie wielu ludzi tylko z niego zna fabułę. Gra o Tron wciąga szybko, chociaż przez wiele stron mamy jedynie mozolne przedstawianie wszystkich postaci, a tych jest wiele. Świat stworzony jest z pomysłem, większość bohaterów ma w sobie życie i charakter. Od początku widać, że jest jakiś szerszy zamysł i ta jedna książka to tylko skromny wstęp. Od dawna nie widziałam tak rozbudowanej fabuły, tylu różnych wątków połączonych z sensem - w końcu rozumiem, dlaczego przewijały się porównania do Tolkiena. Jasne, to nie ten poziom, jednak dobry kierunek. Wreszcie mam tak wiele stron i nie mogę narzekać, że treści im brakuje. Miejscami bardzo odważne sceny, ale to chyba nikogo już nie zaskoczy. Aż dziw, że książka nie została zekranizowana chwilę po jej wydaniu. Mnie zniechęciła do oglądania serialu, choć uważam ją za gotowca dla scenarzystów - zwyczajnie nie da się pokazać wszystkiego, żeby nie tworzyć ""Mody na sukces"" ze smokami. I niektóre sceny nie przejdą, z uwagi na wiek ich bohaterów, zresztą samo przeczytanie o nich w zupełności wystarczy. Zdecydowanie sięgam po kolejne części, oby były na podobnym poziomie. To konkretne wydanie jest takie sobie, choć nie mam porównania z innymi. Sporo błędów językowych przede wszystkim. Ponadto nie znoszę spolszczonej wersji tytułu - ser. Dla powagi może jednak sir wygląda lepiej, bo ""miłościwie nam panujący ser"" wzbudza raczej szlachetny śmiech. ",8
Wow! Najbardziej dopracowana i obok Nawałnicy mieczy najciekawsza i najlepsza książka jaką tu oceniłem. Eddard Stark <3 ,10
"Autor miał głowę tworząc coś takiego. Bogactwo opisów i fabuły- niesamowite. Podtrzymałem swoją zasadę: najpierw książka, później serial i nie żałuję. Nigdy nie przepadałem za fantastykę, Gra o tron, zmienia moją opinię na temat tego rodzaju literatury.  Fajna koncepcja struktury książki, poszczególne rozdziały opisywane oczyma innego bohatera. Walka o władze, rody walczące między sobą i życie rodzin królewskich- tak po krótce, bo myślę, że tej książki, jak i całej sagi, nikomu przedstawiać nie trzeba. Polecam bardzo! ",10
"Czy warto czytać, jeśli widziało się serial? Pierwszy tom jest dość spójny z tym, co można zobaczyć na ekranie, ale mimo to dalej polecam książkę. Tylko książka pozwoli poznać tak dobrze bohaterów, ich przeżycia i świat, historię, która może umknąć widzowi. Tego nic nie zastąpi.  W dodatku Martin jest dobrym pisarzem. Nie oszałamiającym, jeśli chodzi o sam styl, ale wciąż jednak naprawdę dobrze czyta się jego dzieła. Warto też przejść przez Grę o tron, by poznać lepiej bohaterów, których losy później czasem w naprawdę znaczny sposób pójdą innym torem niż ten, który można było zobaczyć w serialu. Ocenicie sami, którą wersję wolicie. (ja jako nerd, który czytał książki przed obejrzeniem powstrzymam się od głosu) W przypadku Gry o tron i Martina warto też zaznaczyć, że bywa czasem, iż nabieramy wstrętu do zbyt popularnych i hołubionych dzieł. Znajdujemy ich wady i grymasimy. Owszem, na pewno seria ma swoje wady. Ja jednak zawsze będę podkreślać, że Martin naprawdę odwalił w Pieśni Lodu i Ognia kawał dobrej roboty. I to na bardzo wysokim poziomie. Nie ma wg mnie dzieła, które mogłoby rozsiąść się wygodnie obok.  Mało który autor potrafi stworzyć tak wielu ciekawych i żywych bohaterów, z którymi będziemy współprzeżywać ich losy, tak wielopłaszczyznowe pole intryg i wydarzeń. Gość przemielił i wyśmiał wiele płaskich historyjek i schematów, jednocześnie samemu budując pewną epickość. Czy się w tym faktycznie pogubił? Tego możemy się już nie dowiedzieć, być może porzucił dokończenie swojego dzieła- ja nie mam mu tego za złe, jestem w stanie to nawet zrozumieć, choć po cichu liczę, że jeszcze dostaniemy godne zakończenie tych wszystkich historii. ",10
"Niestety nie skończyłam jej. Nie wiem dlaczego, może dlatego, że wcześniej widziałam serial i po prostu strasznie mi się dłużyła. Jednakże nie wykluczone, że jeszcze do niej wrócę :) ",3
"Świetna fantastyka z obszernie rozpisanym uniwersum i polityką. Szkoda, że serial bardzo uprościł całą złożoność świata wykreowanego przez Martina. ",10
"Trochę mi zajęło, zanim zrozumiałem, kto jest kim, co robi i skąd pochodzi. Z każdym rozdziałem akcja nabiera tempa. Po zakończeniu zbierałem szczękę z podłogi. ",7
"Imponujące dzieło. Na szczęście otrzymało ekranizację, na jaką zasłużyło. Bogactwo świata, nakreślenie bohaterów, ciekawa fabuła, przyjemna narracja i nieco brutalności - wszystko to sprawia, że to jedno z najlepszych fantasy w historii. ",9
"Samą serię ''Pieśni lodu i Ognia'' oceniam 7-9/10. Należy do tych trudniejszych serii fantasy do przeczytania, pełną cytatów, intryg, wielu bohaterów, oraz smutnych i śmiesznych momentów, pełnej listy kandytatów na tron do popierania. Pierwszy tom serii jest najnudniejszy z Trylogii ale nadal jest świetną książką. ",8
"Choć jest pieruńsko długa, to bardzo dobrze się ją czyta i strasznie wciąga. Nigdy nie lubiłam rozbudowanego fantasy, ale w Grze o Tron się zakochałam. ",9
Świetna Książka. Polecam każdemu fanowi fantasty ,9
"Początek bardzo mi się podobał, poznawanie bohaterów, historia rodów jedyny minus dla mnie jest taki, że czasami już się męczyłam. Oczywiście, ja jestem leniem, więc to mówi samo za siebie. Najbardziej co mi przypadło do gustu, to każdy bohater ma inny. Kiedy byłam już przy końcu czułam się jakbym czytała prawdziwe wydarzenia. Czułam jakby przed autorem otworzyło się okno na inny świat i to wszystko nam opisał ",7
"Gorąco polecam. NIe zawiedzie się czytelnik, któremu jest bliski świat z kart Tolkiena. ",8
"Powoli zbliżam się do końca tej listy, no ""Gra o Tron"" jest fajna, ale ja jestem neofita którą zainteresował się nią po serialu... TO KSIĄŻKA Z MOJEJ LISTY ""MUST SEE"" POLECAM KAŻDĄ KTÓRA NA NIEJ JEST ",8
"Nie, nie zdecydowałam się na serial, postanowiłam, że pierwszym krokiem w stronę ""Gry o tron"" będzie przeczytanie książki. Pierwsze 200 stron ciągnęło się niemiłosiernie. W sumie przez pół roku zmagałam się z tym i myślałam, że nigdy nie dobrnę do końca. W międzyczasie przeczytałam kilka innych pozycji, a do tej zaglądałam czytając 2-5-20 stron. W końcu nadszedł ten moment, w którym zrobiło się ciekawie, a potem jeszcze ciekawiej, aż wreszcie nie mogłam się odkleić od książki, tak mnie wciągnęła historia. Cieszę się, że się nie poddałam, z pewnością sięgnę po kolejne tomiszcza! ",8
"czytałam 5 lat temu, dlatego brak oceny ",unknown
" Kiedyś napotkałam cytat dotyczący czytania książek, który bardzo bardzo mnie urzekł. Otóż książki czyta się po to aby je zapomnieć, bo dzięki temu możemy je jeszcze raz przeczytać. Gra o tron to fantastyka, która mi się bardzo spodobała. Wprawdzie wiele z niej nie pamiętam, lecz wciąż dobrze pamiętam wydarzenia sprzed wielkiej wojny pięciu królów. Zdecydowanie bardzo spodobała mi się postać Aryi i Jona Snowa. Czytana na plaży dostarczyła mi wielu emocji i chłodu wprost spod Winterfell. ",8
"Przeczytałam w oryginale, gdyż tłumaczenie w ogóle nie oddaje piękna języka, jakim ta książka została napisana. Rozumiem decyzję tłumacza, zapewne podyktowaną przeznaczeniem wydawnictwa dla czytelnika docelowego określonego jako młodzież. Taki czytelnik prawdopodobnie nie kupiłby tekstu pisanego Kochanowskim - a tak to właśnie brzmi w oryginale. Pięknie napisane! ",8
Jak zobaczyłam to grube tomiszcze to pomyślałam matko chyba nie dam rady. A jak się okazało dosłownie ją połknęłam. Dawno książka mnie tak nie wciągla od pierwszych stron 😮 Polecam ,10
"Na początku warto zaznaczyć, że ""Gra o tron"" jest jedynie wstępem. Szerokim wprowadzeniem do świata, który tak naprawdę pozostawia więcej pytań niż daje odpowiedzi. Historia toczy się równolegle w kilku wątkach, które co i rusz przeplatają się. Trudno streścić ją bez spoilerów, mamy jednak północ i położony tam Mur, za którym czają się dziwne zjawiska, mamy krainy za morzem i historię smoczych spadkobierców, którym niegdyś odebrano władzę, wreszcie mamy Żelazny Tron - ten, o który toczy się gra i wokół którego skoncentrowanych jest najwięcej wydarzeń. I oczywiście każdy z rodów próbuje nad nim uzyskać kontrolę. W książce nie brakuje polityki, choć skoncentrowana jest na pokazaniu różnych elementów fabuły z różnych stron - Martin bardzo zadbał o to, żeby wydarzenia zostały opisane z wielu perspektyw, raz postać jest głównym bohaterem, innym razem to inna postać obserwuje jej losy. Są postacie honorowe, są kombinatorzy i są zwyczajne sukinsyny, niektórymi kierują specyficzne pobudki. Wraz z przebiegiem wydarzeń odkrywamy coraz więcej detali na temat bohaterów, które stopniowo składają się w logiczną całość. Oczywiście mamy też ofiary - w brutalnej grze brak sentymentów. Książkę czyta się szybko, co chwile pojawiały się nowe, ciekawe wątki, wzbudzając pytania: co dalej? Jak ta sytuacja zostanie rozwiązana? Czy czegoś można się przyczepić? Kilka razy trafił się gorszy rozdział, jakby akurat autorowi się nie chciało. Nie na tyle często, aby przyćmiło to ogólny obraz książki, jednak czuło się, że brakuje podkreślenia emocjonalnej wagi sytuacji. Kilka postaci wydawało się też nieznacznie przerysowanych, jakby trochę zbyt mocno zbudowanych wokół jednej cechy - nie raziło to bardzo, choć mogło odrobinę irytować. Przy okazji muszę się trochę przyczepić do tłumaczenia - stosunkowo często natykałem się na źle postawione przecinki, wyłapałem kilka literówek, a w dialogach pojawiały się błędy typograficzne (dodatkowe myślniki, przez które łatwo było się pogubić). Parę razy też zdania zostały skonstruowane... co najmniej dziwnie, na tyle, że trudno było je zrozumieć bez kilkukrotnego przeczytania. Pod kątem czysto językowym tłumaczenie nie było jednak złe. Czy polecam? Tak, zdecydowanie. Nie dziwię się, że na podstawie ""Gry o tron"" postanowiono nakręcić serial, bo książka jest tego warta :). ",9
"Postacie perły (Arya i Tyrion) powrzucane w błoto nieuporządkowanej fabuły, kilku błędów i działań bohaterów rażących nielogicznością. ",4
"Z twórczością Martina spotykam się po raz pierwszy, jakiś czas po obejrzeniu serialu. Na początku zastanawiałam się czy jest sens czytać sagę skoro serial już dawno za mną, znam postacie i ich historie. Nie żałuję. Idealne uzupełnienie do odcinków serialu, które pomimo swojej długości przy książce i tak są okrojone. Polecam osobom, które serial już obejrzały i także tym które jeszcze nie miały tej przyjemności. ",9
Dopóki serial był na podstawie książek to był świetny. Równie świetny jak książka. ,10
"Bardzo fajna książka, ciekawie opisane losy rodzin, jak dla mnie Stark najbliżej mojemu sercu. Polecam bardzo, szkoda że Ned Stark ginie. Mistrzowski Tyrion Lanister ",10
"Po prostu cudowna książka. Napisana tak przyjemnym językiem, że długość nie odstrasza. Wszystkie wydarzenia rewelacyjnie przemyślane, żeby historia była nieprzewidywalna, ciekawa, ale jednocześnie logiczna. Do tego można powiedzieć, że jest to niesamowity wstęp dający ogromne pole do popisu w kolejnych tomach. Po prostu arcydzieło <3 ",10
"Super początek, genialnie napisana ",9
"Z wielkim rozmachem napisana powieść. Drobiazgowo dopracowana geografia, wątki polityczne, mnogość postaci. Początkowo można się pogubić, ale po pierwszych 100 stronach, jest coraz lepiej i ciekawiej. Przebieg akcji trudny do przewidzenia, postaci sympatyczne i wredne, odstręczające. Wstęp do czegoś wielkiego. ",10
Doskonała książka. Dla każdego. ,8
"Na początku dodam, że przeczytałam wszystkie części Pieśni Lodu i Ognia, które ukazały się na polskim rynku. Nie oglądałam popularnego serialu HBO. Moja recenzja dotyczy całej sagi. Martin stworzył prawdziwe arcydzieło ukazujące niebanalną historię Westeros. Wykreował całkiem nowy świat, wiele barwnych postaci i zaskakującą fabułę. Jest to niewątpliwie dzieło jego życia, które z pewnością kosztowało go wiele czasu i pracy, jednak opłaciło się. Książka całkowicie przenosi czytelnika w inny wymiar, wyzwala głębokie uczucia towarzyszące śledzeniu losów poszczególnych postaci, daje wiele do myślenia. Jestem pełna podziwu dla autora, jednakże podczas lektury odniosłam wrażenie, że ta wielowątkowość, która niewątpliwie miała być tutaj atutem, okazała się być w rzeczywistości kłodą rzuconą sobie pod nogi. Wiele wydarzeń nie zostało w żaden sposób rozwiniętych, ani wyjaśnionych w wystarczającym stopniu. Czytając zadawałam sobie mnóstwo pytań, na które niestety nie znalazłam odpowiedzi. Po ukończeniu całej sagi czułam się nieco rozczarowana. Wprowadzenie tak dużej ilości postaci o złożonych osobowościach oraz obszerne opisy historii sprzed lat spowodowały, że powieść urosła niemalże do granic możliwości, jednakże mimo to uważam, iż potencjał wielu bohaterów został zmarnowany i niedostatecznie rozwinięty. Przedstawienie biegu wydarzeń z perspektywy różnych par oczu ma swoje zalety, ale moim zdaniem w tym przypadku, było to niestety niepotrzebne. Na skutek tego, iż fabuła prowadzona była z podziałem geograficznym, a nie chronologicznym, wiele rozdziałów wyzwalało u mnie totalnie znużenie, ponieważ znałam już przebieg wydarzeń z perspektywy innego bohatera, a kolejny opis tej samej fabuły nic nie wniósł w całość wykreowanego przeze mnie obrazu. Tak więc, niestety, Taniec ze smokami cz.1 okazała się być najsłabszym tomem ze wszystkich, gdyż właśnie powiela fabułę z poprzedniego tomu, natomiast cz.2 uważam za najlepiej napisaną pod kątem zwięzłości i utrzymania tempa akcji. Co do bohaterów mnie bardzo urzekła historia Cersei – kobiety władzy, która stała się ofiarą własnych ambicji i lęków. Całą trójkę rodzeństwa Lannisterów zaliczyłabym do najciekawszych osobowości, tak różnych od siebie, mimo powiązań rodzinnych. Wielkie uznanie również dla Tywina. Najbardziej nieudany wątek według mnie to przygody Brana. Podsumowując, Pieśń Lodu i Ognia oceniam bardzo wysoko głównie ze względu na oryginalną twórczość Martina i świetną fabułę zachowującą logiczny przebieg wydarzeń. W mojej opinii, cennym elementem książek są złożone opisy wracające do wydarzeń sprzed akcji powieści. Okazały się one być o wiele bardziej interesujące niż sama bieżąca fabuła. Cała historia rodu Targaryenów, losy księcia Rhaegara i jego bliskich, bitwa nad Tridentem, wątek Królobójcy oraz dojście Roberta do władzy. „Gra o tron” i kolejne części powieści są niestety jedynie dość mocno przewidywalną konsekwencją wydarzeń, które odegrały już ogromną rolę w życiu „starszych” bohaterów sagi. Szkoda, że dowiadujemy się o nich jedynie z powierzchownych relacji niektórych osób próbując połączyć je w spójną całość z niewypełnionymi lukami w postaci brakujących wątków. Poza tym, chciałabym zwrócić uwagę na bardzo słabe tłumaczenie Pana Pawła Kruka (wydawnictwo Zysk i S-ka). W „Grze o tron” pojawia się bardzo dużo błędów logicznych i składniowych oraz niedopuszczalne pomyłki w samym tłumaczeniu z angielskiego. To wszystko sprawia, że tom 1 Pieśni Lodu i Ognia czytało się naprawdę fatalnie. ",9
"Moja przygoda z Grą o Tron rozpoczęła się od jej telewizyjnej ekranizacji. Zazwyczaj jestem jedną z tych osób, które ze stanowczością polecą przeczytanie oryginału przed obejrzeniem filmu (lub serialu), ale muszę przyznać, że w tym wypadku nie uważam tego za absolutną konieczność. I zaraz wyjaśnię dlaczego. Podchodząc do lektury książek Martina trzeba przygotować się na podróż do rozwiniętego świata, który zaoferuje nam nie tylko swoją rozbudowaną historię, ale także politykę, religię i geografię, a pomiędzy tym wszystkim towarzyszyć będziemy bohaterom, ich rodzinom, wrogom, przyjaciołom i osobom, początkowo wydawać by się mogło, całkiem nieistotnym. Dlatego też gdy obejrzymy najpierw serial, będzie nam dużo łatwiej oswoić się z nazwami poszczególnych miejsc i z licznymi bohaterami, z których punktów widzenia obserwujemy wydarzenia. Będzie nam łatwiej dopasować odpowiednie imię do domu szlacheckiego, stanu, pochodzenia i relacji do innych postaci. Nie wiem jak to napisać na tyle dobitnie, żebyście mi wszyscy uwierzyli, ale tę książkę (i całą sagę) po prostu trzeba przeczytać. Jeśli jesteś fanem dobrego fantasy, pewnie dobrze o tym wiesz. Jeśli nie przepadasz za Tolkienem, a magia i smoki to nie rzeczy o których lubisz czytać, powinieneś wiedzieć, że Martin nadał fantastyce nowe oblicze. W jego książkach nie napotkasz się na przerysowanych, banalnych bohaterów, których jedynym celem w życiu jest zagłada świata lub jego ocalenie. Postaci są wielowymiarowe i szybko się przywiązujemy nawet do tych mniej lubianych. Wątki są pełne symbolizmu i głębi, a zarazem pełne przygód i intryg, których rozwiązania nie możemy się doczekać. Dialogi śmieszą i wzruszają, świat opisany jest tak dokładnie, że natychmiastowo wierzymy w reguły nim rządzące, a sama fabuła jest dopracowana i dopięta na ostatni guzik. Pod koniec lektury myślimy, że w końcu rozgryziemy wszystkie sekrety, a wtedy niespodziewanie dzieje się coś, co nami wstrząsa do głębi i już wiemy, że momentalnie sięgniemy po tom drugi. Jedną z najbardziej pozytywnych rzeczy, jaką mogę powiedzieć o tej książce to fakt, iż napisana jest inteligentnie i z wieloma niedopowiedzeniami lub momentami, w których czytelnik może dane sytuacje zinterpretować po swojemu. Bo Martin nie podaje nam wszystkiego na tacy, ale traktuje swoich czytelników jak mądre, potrafiące myśleć istoty, przez co w książce brakuje często spotykanych w literaturze momentów, gdy autor dokładnie przeliterowuje nam dany wątek w obawie, że potraktowanie nas symbolizmem czy niejednoznacznością sprawi, że nie będziemy w stanie sami wykombinować o co chodzi (czy tylko mnie irytuje, gdy autor traktuje czytelnika, jak totalnego idiotę? George Martin jest autorem, który nigdy tego nie robi, ba! czasem nawet pozwala na zbyt wiele domysłów przez co w sieci istnieje wiele forum i stron internetowych debatujących niektóre z niedopowiedzeń w jego książkach. A nie ma nic lepszego od możliwości pogłówkowania nad ulubioną historią!). Gra o Tron pisana jest z punktów widzenia kilku głównych bohaterów, których w kolejnych tomach przybywa (i ubywa!). Pierwszy tom przedstawia, między innymi: Tyriona - karła, pijaczynę i brata królowej. Jest to postać niezwykle lubiana przez czytelników dzięki swej inteligencji i tendencji do sarkazmu. Daenerys (Dany/Khaleesi) - córkę zamordowanego króla Westerosu. Młoda dziewczyna jest sprzedana dzikiemu plemieniu przez własnego brata, który w zamian miał nadzieję kupić sobie armię, by odbić odebrane jego ojcu ziemie. Aryę - najmłodszą córkę nowego namiestnika króla. Ta zadziorna dziewczynka jest niezainteresowana wyszywaniem i śpiewaniem. Zamiast tego uczy się ""tańczyć"" z mieczem. A to tylko trzy (moje ulubione) z ośmiu postaci przedstawiających swoimi oczami fantastyczny świat Martina w tomie pierwszym. Gwarantuję, że do wielu z nich szybko się przywiążecie, rozpoznacie swoich ulubieńców i zaczniecie im kibicować w tej Grze o Tron.  Książka jest wspaniałą lekturą nie tylko dla fanów fantasy, warto jednak wspomnieć, że niektóre jej treści nie są stosowne dla dzieci. Martin wiele razy w swoich wywiadach mówił, że jego książki są o życiu i wszystkich jego aspektach. Pojawiają się w nich każde możliwe sceny od obfitych opisów jadła podawanego na królewskim stole, przez sceny łóżkowe, graficzne opisy mordu i obrazowe przedstawienie otaczającego bohaterów krajobrazu. ",10
"Nie wiem, czy jakiś inny pisarz wciągnął mnie tak jak Martin (no może poza Tolkienem) do swojego świata. Pierwsza część jest o tyle niezwykła, że po prostu jest pierwsza. Cała budowa oryginalnego świata na podstawie historii Europy (głównie Anglii), sieć intryg oraz ciekawi i niebanalni bohaterowie - to wszystko uderza dwa razy mocniej, kiedy zaczyna się swoją przygodę z Westeros. Poza tym wydaje mi się, że ta część jest najbardziej dopieszczona, a fabuła najbardziej wartka. ",9
" Po pierwszy tom serii w kwietniu sięgnęłam po raz trzeci. Powód był prosty bardzo zżyłam się z tym światem. Lecz powód, dlaczego dwa lata temu sięgnęłam po tą książkę już nie był taki oczywisty. Nie mówię, że opis z tyłu nie miał z tym nic wspólnego, lecz największy wpływ po sięgnięcie po tą książkę był wywiad z autorem oraz aktorami, którzy wcielali się w postać Jona Snow'a oraz Jaime'ego Lannistera w serialu na HBO.  Autor Gry o Tron amerykańskim pisarzem, który na swoim koncie ma wiele nagród takich jak: Nebula i Hugo. Jego dzisiejszą sławę przyniósł mu właśnie cykl Pieśń Lodu i Ognia.  Gra o Tron jest opowieścią widzianą oczyma wielu ludzi, często przebywających od siebie bardzo daleko. Akcja książki toczy się w fikcyjnym świecie na kontynentach Westeros i Essos, gdzie pory roku mogą trwać wiele lat.  Głównymi problemami powieści są napięcie między rodami, mogące być przyczyną rychłej wojny domowej. Owo zachwianie równowagi zauważa dawny wróg z dalekiej północy oddzielony monumentalnym Murem oraz dwór pełen intryg i krwawych sekretów.  Książka moim zdaniem była bardzo dobra. Wszystko dzięki świetnie wykreowanemu światowi oraz pełnej akcji która raz zwalniała, aby dać odetchnąć czytelnikowi choćby na dwie sekundy a raz przyśpieszała i rzucała wydarzeniami powodując, że siedziałam na skraju fotelu przecierając oczy z zdziwienia choć to nie był mój pierwszy raz z tą książką.  Książka moim zdaniem na pewno trafi do osób, które lubią pełną intryg i krwawych zamiarów akcję. Trafi też do osób którzy uwielbiają rody i fantastycznie wykreowany świat. Jednocześnie raczej odradzałabym tę książkę osobom poniżej czternastego roku życia przez wzgląd na lekko brutalne sceny jednocześnie jest to sprawa indywidualna, kiedy po tę książkę sięgniecie. Moim zdaniem do całej serii książek Pieśni Lodu i Ognia pasuje jedno zdanie:  ""Z rodziną najlepiej wychodzi się na zdjęciu"". ",7
"Książka bardzo dobra, wciąga. ",10
Po prostu.... genialny cykl :) ,8
Uwielbiam takie książki. Fabuła wciąga jak czekolada ,unknown
"„Gra o tron” to pierwszy tom serii „Pieśń Lodu i Ognia” ,na podstawie której powstał popularny serial. Ja w pierwszej kolejności obejrzałam właśnie ekranizację, dlatego książka była już tylko uzupełnieniem, ale naprawdę dobrze mi się ją czytało. Udało mi się odkryć kilka rzeczy, które przeoczyłam w serialu oraz lepiej poznałam pewne relacje bohaterów. Jest to raczej opasłe tomiszcze, bo ma aż 800 stron, a kolejne części jeszcze więcej. Polubiłam ją, pomimo faktu, że wcześniej nie byłam zwolenniczką fantasy oraz serii Tolkienowskich. Podobały mi się jedynie jako ekranizacje, bo przez książki nigdy nie mogłam przebrnąć… Ale tutaj od razu polubiłam bohaterów(a jest ich wiele, do tego barwnych) i bardzo się z nimi zżyłam. Poza tym jest kilka wątków, dzięki czemu nigdy nie jest nudno, a każdy rozdział kończy się tak, że nie ma opcji nie zacząć kolejnego. ",10
"Pierwsza część sagi jest naprawdę dobra. Oparta głównie na politycznych gierkach i intrygach. Ma też kilka tajemnic dla których odkrycia wraca się ciągle do powieści. No i ten moment, który pozostawia czytelnika z ustami otwartymi z niedowierzania... ",7
"Dobra, ale po tym, jak bardzo była reklamowana spodziewałem się czegoś znacznie lepszego. ",7
"Świetny pomysł na świat, barwne, nietuzinkowe postacie, wartka akcja, to się czyta migiem.... ",8
